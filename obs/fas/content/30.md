# ۳۰. عیسی مسیح بیش از پنج هزار نفر را غذا می دهد

![OBS Image](https://cdn.door43.org/obs/jpg/360px/obs-en-30-01.jpg)

عیسی رسولانش را برای بشارت و تعلیم به روستاهای زیادی فرستاد. وقتی آن ها برگشتند عیسی را از کارهایی که کرده بودند آگاه ساختند. سپس عیسی آن ها را به مکانی خلوت در نزدیکی دریاچه برد تا کمی استراحت کنند. بنابراین همه داخل یک کشتی شده و بسوی دیگر رودخانه رفتند.

![OBS Image](https://cdn.door43.org/obs/jpg/360px/obs-en-30-02.jpg)

مردم دیدند که عیسی و شاگردان با کشتی از آنجا میروند. آن ها در کنار دریا شروع به دویدن کردند تا به کرانۀ دیگر آن رسیدند. وقتی عیسی و شاگردانش هم به آنجا رسیدند، مردم زیادی در آنجا منتظر بودند و از آنان استقبال کردند.

![OBS Image](https://cdn.door43.org/obs/jpg/360px/obs-en-30-03.jpg)

جمعیت بدون احتساب زنان و بچه ها حدود پنج هزار مرد بودند. عیسی مسیح دلش عمیقاً به حال ایشان سوخت، چون مانند گوسفندان بی شبان بودند. پس شروع به تعلیم آن ها کرد و بیماران آنان را نیز شفا داد.

![OBS Image](https://cdn.door43.org/obs/jpg/360px/obs-en-30-04.jpg)

نزدیک غروب و در پایان روز، شاگردان نزد عیسی آمدند و گفتند، “ای استاد، به مردم بگویید به دهات اطراف بروند و برای خود خوراک تهیّه کنند، چون در این جای دور افتاده، چیزی برای خوردن پیدا نمیشود.”

![OBS Image](https://cdn.door43.org/obs/jpg/360px/obs-en-30-05.jpg)

امّا عیسی به شاگردان گفت، “شما خودتان به ایشان خوراک دهید.” آنان جواب دادند، “چطور می توانیم به این جمعیّت غذا دهیم؟! ما فقط پنج قرص نان و دو ماهی کوچک داریم.”

![OBS Image](https://cdn.door43.org/obs/jpg/360px/obs-en-30-06.jpg)

عیسی به شاگردانش گفت که به مردم بگویند که روی زمین بنشینند و طولی نکشید که مردم در گروههای پنجاه نفری و صد نفری روی سبزه ها نشستند.

![OBS Image](https://cdn.door43.org/obs/jpg/360px/obs-en-30-07.jpg)

سپس عیسی پنج نان و دو ماهی را در دست گرفت و به آسمان نگاه کرد و خدا را برای غذا شکر نمود و آنرا را برکت داد.

![OBS Image](https://cdn.door43.org/obs/jpg/360px/obs-en-30-08.jpg)

سپس عیسی نان ها و ماهی ها را تکّه تکّه کرد. او آن ها را به شاگردانش داد تا بین مردم تقسیم کنند. شاگردان آنقدر به مردم غذا دادند تا خوردند و سیر شدند و مقدار زیادی هم باقی ماند.

![OBS Image](https://cdn.door43.org/obs/jpg/360px/obs-en-30-09.jpg)

پس از آن، شاگردان از خرده نان ها و پسمانده ها، دوازده سبد جمع آوری کردند! همۀ این غذاها نتیجۀ برکت یافتن پنج قرص نان و دو ماهی بود.

_داستانی برگرفته از کتاب مقدّس:_