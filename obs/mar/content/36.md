# ‌‌‌येशूचे रुपांतर

![OBS Image](https://cdn.door43.org/obs/jpg/360px/obs-en-36-01.jpg)

एके दिवशी, येशूने आपल्या शिष्यांपैकी पेत्र, याकोब व योहान हया तिघांना आपल्या बरोबर घेतले.(य़ोहान नावाचा शिष्य व ज्याने येशूचा बाप्तिस्मा केला ते दोघे एकच व्यक्ती नाहीत.)ते प्रार्थना करण्यासाठी एक उंच डोंगरावर गेले.

![OBS Image](https://cdn.door43.org/obs/jpg/360px/obs-en-36-02.jpg)

य़ेशू प्रार्थना करीत असतांना त्याचा चेहरा सूर्यासारखा तेजस्वी झाला आणि त्याची वस्त्रे प्रकाशासारखी पांढरीशुभ्र झाली, इतकी पांढरीशुभ्र की, पृथ्वीवरील कोणालाही तेवढी पांढरीशुभ्र काढता आली नसती.

![OBS Image](https://cdn.door43.org/obs/jpg/360px/obs-en-36-03.jpg)

‌‌‌तेंव्हा मोशे व एलीया हे संदेष्टे  त्यांच्या दृष्टीस पडले.‌‌‌ही माणसे शेकडो वर्षांपूर्वी ह्या पृथ्वीवर होऊन गेली होती.‌‌‌ते येशूच्या मृत्युविषयी त्याच्याशी बोलत होते, जे यरुशलेममध्ये घडणार ङोते.

![OBS Image](https://cdn.door43.org/obs/jpg/360px/obs-en-36-04.jpg)

‌‌‌जेंव्हा मोशे व एलीया येशूबरोबर बोलत होते, पेत्र येशूला म्हणाला, “इथे असणे आम्हाला बरे आहे.‌‌‌येथे आपण तीन मंडप बनवू,  एक आपणासाठी, एक मोशेसाठी, व एक एलीयासाठी.”
‌‌‌पेत्र काय बोलत होता त्याचे त्याला समजत नव्हते.

![OBS Image](https://cdn.door43.org/obs/jpg/360px/obs-en-36-05.jpg)

‌‌‌पेत्र बोलत असतानाच, एका तेजस्वी मेघाने येऊन त्यांना वेढिले व मेघातून अशी वाणी झाली की, ‘‘हा माझा पुत्र आहे याच्यावर मी प्रीती करतो.‌‌‌मी याजविषयी मी संतुष्ट आहे.‌‌‌त्याचे तुम्ही ऐका’’‌‌‌ते तिन्ही शिष्य खूप भयभित झाले व भूमिवर खाली पडले.

![OBS Image](https://cdn.door43.org/obs/jpg/360px/obs-en-36-06.jpg)

‌‌‌तेंव्हा येशूने त्यांना स्पर्श करुन म्हटले, ‘‘भिऊ नका.‌‌‌चला उठा.’’‌‌‌जेंव्हा त्यांनी सभोवताली पाहिले, तेंव्हा तेथे फक्त येशूच होता.

![OBS Image](https://cdn.door43.org/obs/jpg/360px/obs-en-36-07.jpg)

‌‌‌येशू आणि ते तीन शिष्य पुन्हा डोंगरावरुन खाली उतरले.‌‌‌तेंव्हा येशू त्यांना म्हणाला की, इथे जे घडले त्याविषयी कोणाला काही सांगू नका.‌‌‌मी लवकरच मरेल व पुन्हा जिवंत होईल.‌‌‌त्यानंतर तुम्ही याविषयी लोकांना सांगू शकता.’’

_बायबल कथा :‌‌‌मत्तय 17:1-9; मार्क 9 : 2 - 8; लूक 9 : 28 - 36_