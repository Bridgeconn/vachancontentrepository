# ‌‌‌येशू अनेक गोष्टी शिकवितो

![alt](https://cdn.door43.org/obs/jpg/360px/obs-en-34-01.jpg)

‌‌‌येशूने देवाच्या राज्याविषयी अनेक गोष्टी सांगितल्या.‌‌‌उदाहरणार्थ, तो म्हणाला, ‘‘देवाचे राज्य मोहरीच्या दाण्यासारखे आहे जे कोणीएकाने  आपल्या शेतात पेरले.‌‌‌तुम्हास ठाऊक आहे की मोहरीचा दाणा हा सर्व बीजांमध्ये अगदी लहान आहे.’’

![alt](https://cdn.door43.org/obs/jpg/360px/obs-en-34-02.jpg)

‌‌‌परंतू जेंव्हा हा मोहरीचा दाणा उगवुन वाढतो तेंव्हा बागेतील इतर झुडपांपेक्षा ते सर्वत मोठे होऊन इतके वाढते की, आकाशातील पाखरेही येऊन त्याच्या फांद्यात वस्ती करतात.’’

![alt](https://cdn.door43.org/obs/jpg/360px/obs-en-34-03.jpg)

‌‌‌येशूने आणखी एक गोष्ट सांगितली, ‘‘देवाचे राज्य खमिरासारखे आहे जे एका स्त्रीने पिठामध्ये घातले व संपूर्ण पीठ फुगून गेले.’’

![alt](https://cdn.door43.org/obs/jpg/360px/obs-en-34-04.jpg)

‌‌‌‘‘देवाचे राज्य शेतामध्ये कुणीतरी लपवून ठेवलेल्या गुप्त खजिन्यासारखे आहे.‌‌‌दुस-या मनुष्यास ते सापडले व त्याने ते पुन्हा पुरुन ठेवले.‌‌‌त्याला एवढा आनंद झाला की त्याने आपली सर्व संपत्ती विकून आलेल्या पैशांनी ते शेत विकत घेतले.

![alt](https://cdn.door43.org/obs/jpg/360px/obs-en-34-05.jpg)

‌‌‌‘‘देवाचे राज्य एका मौल्यवान मोत्यासारखे सुद्धा आहे.‌‌‌जेंव्हा मोत्याच्या व्यापा-याच्या ते दृष्टिस पडले, तेंव्हा त्याने त्याची सर्व मालमत्ता विकून टाकली व आलेल्या पैशांनी ते मौलवान मोती विकत घेतले.’’

![alt](https://cdn.door43.org/obs/jpg/360px/obs-en-34-06.jpg)

‌‌‌तेंव्हा येशूने कांही लोकांस एक गोष्ट सांगितली जे स्वत:च्या चांगल्या कामावर भरवंसा ठेवत व दूस-या लोकांना तुच्छ मानीत असत.‌‌‌तो म्हणाला, ‘‘दोन माणसे प्रार्थना करण्यासाठी मंदिरात गेले.‌‌‌त्यांपैकी एक जकातदार व दूसरा एक धार्मिक पुढारी होता.’’

![alt](https://cdn.door43.org/obs/jpg/360px/obs-en-34-07.jpg)

‌‌‌धार्मिक पुढा-याने अशी प्रार्थना केली, ‘‘हे देवा, मी तुला धन्यवाद देतो की मी अन्य मनुष्यांसारखा पापी नाही. जे चोरी,  अन्याय, व्यभिचार करतात त्यांच्याप्रमाणे मी नाही, व हया जकातदारासारखाही नाही.”

![alt](https://cdn.door43.org/obs/jpg/360px/obs-en-34-08.jpg)

‌‌‌‘‘उदाहरणार्थ, मी आठवड्यातून दोनदा उपास करितो आणि आपल्या सर्व उत्पन्नाचा दशांश तुला देतो.’’

![alt](https://cdn.door43.org/obs/jpg/360px/obs-en-34-09.jpg)

‌‌‌‘‘परन्तु तो जकातदार त्या धार्मिक पुढा-यापासून फार दूर उभा होता, आणि वर स्वर्गाकडेही पाहात नव्हता.‌‌‌त्याऐवजी, त्याने आपल्या हातांनी छाती बडवून घेतली आणि प्रार्थना केली, ‘‘देवा, मज पाप्यावर दया कर.’’

![alt](https://cdn.door43.org/obs/jpg/360px/obs-en-34-10.jpg)

‌‌‌तेंव्हा येशू म्हणाला, ‘‘मी तुम्हाला खचित सांगतो, देवाने त्या जकातदाराची प्रार्थना ऐकून त्यास नितिमान ठरविले.‌‌‌परंतू त्याला धार्मिक पुढा-याची प्रार्थना आवडली नाही.‌‌‌देव प्रत्येक गर्विष्ठाला नीच करील, व जो स्वत:ला नम्र बनवितो त्याला देव उंचाविल.’’

_बायबल कथा :‌‌‌मत्तय 13 : 31 - 33, 44 - 46; मार्क 4 : 30 - 32; लूक 13 : 18 - 21; 18 : 9 - 14_