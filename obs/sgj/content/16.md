# 16. छोड़ाये दार

![OBS Image](https://cdn.door43.org/obs/jpg/360px/obs-en-16-01.jpg)

जे घरी यहोशू मर गईस, तब इसराईली मन परमेसवर कर आगियां ला नई मानीन अऊ कनान कर दूसर रहोईया मन ला नई भगाईन जेकस परमेसवरहर ओमन ला कहे रहीस। इसराईली मन सच्चा परमेसवर यहोवा कर आराधना करे बर छोंड़ देहीन अऊ इसराईली मन कनानी देवता मन कर आराधना करे लगीन।

![OBS Image](https://cdn.door43.org/obs/jpg/360px/obs-en-16-02.jpg)

परमेसवर कर कर बात ला नई मानीन तेकर चलते परमेसवरहर हर इसराईली मन ला सजा देहीस अऊ ओमन कर दुश्मन मन ला ओमन कर ऊपरे जीत देवाईस। ओमन कर दुश्मन मन चोरी करीन, सम्पति, अऊ धन कर बिदिर विनास करीन अऊ नगदे झन मन ला मारियो दारीन। नगदे बछर ले दुश्मन मन कर उपद्रो ला सहे कर पाछू अऊ परमेसवर कर आगियां ला नई माने कर पाछू, इसराईली मन गलती करके ढ़ेरेच पछताईन अऊ परमेसवर जग छोड़ाये बरीक बिनती करीन।

![OBS Image](https://cdn.door43.org/obs/jpg/360px/obs-en-16-03.jpg)

फेर परमेसवर हर एकठे छोंड़ाये दार ला भेजीस, जेहर ओमन के अपन दुश्मन मन जग ले बचाईस अऊ देस में सांती लानीस। तेकर फिरेच ओमन परमेसवर ला बिसेर गईन अऊ मूर्ति पूजा करे लागीन। एकरले परमेसवर हर इसराईली मन कर ठावें कर रहोइया मिदानी मन ला आगियां देहीस की ओमन इसराईली मन ला हरवाये।

![OBS Image](https://cdn.door43.org/obs/jpg/360px/obs-en-16-04.jpg)

मिदयानी इसराईली मन कर जम फ़सल ला सात बछर ले लूटत रहींन। इसराईली मन एतना डराये गईन की डर कर मारे माड़ा में लुकाए जात रहीन की मिदयानी मन खोजे झईन पावें। सबले पाछु ओमन परमेसवर ला गोहराईन की ओहर ओमन ला बचाये।

![OBS Image](https://cdn.door43.org/obs/jpg/360px/obs-en-16-05.jpg)

एक दिन कर दिन में गिदोन अपन धान ला ओधा में लुकाए के मिसत रहीस कि मिदयानी मन झईन देखें। यहोवा कर सवरगदूत गिदोन जग आईस अऊ कहीस, “हे बहंगर लडोईया, परमेसवर तोर संग हवे। जा अऊ इसराईली मन ला मिदयानी मन कर हाँथ ले छोड़ाए लान।”

![OBS Image](https://cdn.door43.org/obs/jpg/360px/obs-en-16-06.jpg)

गिदोन कर दाऊ हर मूर्ति बर एक ठे वेदी बनाये रहीस। परमेसवरहर गिदोन जग कहीस कि ओ वेदी ला पाएस दे। लेकिन गिदोन अपन लोग मन जग ले डरावत रहीस तेकर ले राएत भर रुके रहीस। फेर ओहर वेदी ला गिराये देहीस अऊ ओकर टुटका टुटका कर दारिस। ओ जुनहाँ वेदी कर जगहा में ओमन परमेसवरबर एक ठे नावा वेदी ला बनाईन अऊ ओमें बली चढाईन।

![OBS Image](https://cdn.door43.org/obs/jpg/360px/obs-en-16-07.jpg)

बिहान दिन लोग मन देखींन की कोनहर तो ओमन कर वेदी ला गिराये के पाएस देहीस हवे, ओमन ढ़ेरेच गुस्साये गईंन। अऊ ओमन गिदोन ला मारे बर ओकर घरे गईंन तेकर गिदोन कर दाऊ हर कहिस “तुमन काबर अपन ईशवर कर मदत करेक चाहत हवा? अगर ओहर ईशवर लागे त अपन रक्षा खुद नई करही।” ओकर ए गोईठ ला सुन के लोग मन गिदोन ला नई मारीन।

![OBS Image](https://cdn.door43.org/obs/jpg/360px/obs-en-16-08.jpg)

तेकर मिदयानी मन इसराईली मन जग चोराये बर फेर आईन। ओमन एतना बगरा रहीन की गने नई सकातिस। गिदोन हर इसराईली मन ला जुटाईस की ओमन कर संगे लडें। ओमन परमेसवर जग दुई ठे चिनहा ला मांगीन की ओमन के सही लाएग जाये की परमेसवर इसराईल ला छोड़ाये बर ओमन कर इस्तेमाल करत हवे कि नहीं।

![OBS Image](https://cdn.door43.org/obs/jpg/360px/obs-en-16-09.jpg)

गिदोन परमेसवरजग एगोठ चिन्हा ला मांगीस, भुईंया में ओढ़ना ला डसाये के परमेसवर जग कहीस “बिहान कर ओस ले केवल ओढ़ना हर भीजे भुईयायां हर नहीं। परमेसवरहर उसनेच करीस। । दूसर राती गिदोन हर फेर कहिस, भुईयायां हर भीज जाये ओढ़ना हर झुरा रहे। परमेसवरहर उसनेच करीस। ए दुई ठे चिन्हा ला देखके गिदोन ला बिसवास होए गईस कि इसराईली मन ला मिदानियों कर हाँथ ले छोंडाये बर परमेसवर ओके ईस्तेमाल करे वाला हवे।

![OBS Image](https://cdn.door43.org/obs/jpg/360px/obs-en-16-10.jpg)

३२,000 इसराईली सिपाही मन गिदोन जग आईन, त परमेसवरहर कहीस एमन ढ़ेरे अकन हवे। तेकर गिदोन हर २२,000 ला फिराये देहीस जेमन लड़े ले डरावत रहींन। परमेसवरहर गिदोन जग कहीस कि अझरो ले तोर जग ढ़ेरेअकन लोग हवे। एकरले गिदोन हर ३00, ला राएख के अऊ झे मन ला भेज देहीस।

![OBS Image](https://cdn.door43.org/obs/jpg/360px/obs-en-16-11.jpg)

ओही रात परमेसवर हर गिदोन जग कहीस “तैँ मिदयानी मन कर तम्बू जग जा अऊ ओमन कर गोईठ ला सुनबे”। ते घरी तोर डर हर भाएग जाही। तेकर ओही राती गिदोन तम्बू जग गईस अऊ एक मिदयानी सिपाही कर सपना ला सुनीस, जेहर अपन संग जग कहत रहीस। ओही आदमी कर संग हर कहीस “सपना कर अर्थ हवे कि गिदोन कर सेना हर मिदयानी सेना ला हरवाये देहीं”।

![OBS Image](https://cdn.door43.org/obs/jpg/360px/obs-en-16-12.jpg)

जे घरी गिदोन अपन सैनिक मन जग फिरके आईस, तेकर ओ सब झेला एक तुरही, एकठे मटका अऊ एकठे मसाल देहीस। ओमन मिदयानी मन ला चारियों कती ले छेंक लेहीन जिहां ओमन सुतत रहीन। गिदोन कर ३00 सिपाही मन कर मसाल मटका में रहीस एकरले मिदयानी मन ओमन कर मसाल कर बराई नई देख पाईन।

![OBS Image](https://cdn.door43.org/obs/jpg/360px/obs-en-16-13.jpg)

फेर गिदोन कर जम सैनिक मन एकेच संगे अपन मटका ला टोरिन, अऊ ओमन कर मसाल कर इंजोर हर दिखिस। अऊ अपन तुरही ला फूंकीन अऊ गोहार करीन “यहोवा कर तलवार अऊ गिदोन कर तलवार।”

![OBS Image](https://cdn.door43.org/obs/jpg/360px/obs-en-16-14.jpg)

परमेसवर हर मिदयानी मन में गड़बड़ी कर देहीस, ओमन अपने अपन एक दूसर झन ठे लड़े लागीन अऊ मारे लागीन, तेकर अऊ दूसर इसराईली मन ला भी घर ले बलाईन अऊ जमेच झे जुएट के मिदयानी मन ला भगाये देहीन। इसराईली मन ढ़ेरे अकन मिदयानी मन ला मारीन अऊ ओमन ला इसराईल कर देस ले भगाए देहींन। ओ दिन इस्राईली मन १, २0, 000 मिदयानी मन ला मारीन। परमेसवर हर इसराईल ला बचाये लेहीस।

![OBS Image](https://cdn.door43.org/obs/jpg/360px/obs-en-16-15.jpg)

लोग मन गिदोन ला राजा बनाए बर चाहत रहीन। लेकिन गिदोन हर ए बात कर आगियां नई देहीस। तेकरले ओहर इसराईली मन जग चटिक अकन सोना कर अंगूठी ला मांगीस, जेला ओमन मिदयानी मन जग ले लुटे रहींन। लोग मन गिदोन ला ढ़ेरे अकन सोना दे देहीन।

![OBS Image](https://cdn.door43.org/obs/jpg/360px/obs-en-16-16.jpg)

गिदोन हर सोना कर इस्तेमाल करके एक खास ओढ़ना बनाईस जेकस की महायाजक कर रहत रहीस। लेकिन लोग मन ओकर मूर्ति बनाये के आराधना करे बर शूरु कर देहींन। तेकरले परमेसवरहर ओमन ला सजा देहीस, काबर की ओमन मूर्ति पूजा करे लागीन। परमेसवर हर दुश्मन मन ला ओमन कर ऊपरे जीत देवाये देहीस। तेकर ओमन फेर से परमेसवर जग मदत मांगे लगीन, अऊ परमेसवरहर एक ठे छोड़ाये दार ला भेजीस।

![OBS Image](https://cdn.door43.org/obs/jpg/360px/obs-en-16-17.jpg)

ए तरीका ला ओमन बार बार दोहराईन। इसराईली मन पाप करत रहीन। फेर परमेसवरओमन ला सजा देहत रहीस। अपन करल पाप ला सोंच के गलती ला मानत रहींन, अऊ परमेसवरओमन बर एक छोड़ाये दार ला भेजत रहीस। एहीकस ढ़ेरे बछर ले कईझे छोड़ाये दार ला भेजीस, जेमन की इसराईली मन ला अपन दुश्मन ले बचाईंन।

![OBS Image](https://cdn.door43.org/obs/jpg/360px/obs-en-16-18.jpg)

सेबले पाछु लोग मन परमेसवर जग दूसर देस कस एकठे अइसनराजा ला मांगेग चाहत रहींन की ओ राजा हर बड़खा ऊँच अऊ ताकतदार रहे, जेहर ओमन कर लड़ाई में अगुआई करे। परमेसवरओमन कर ए विनती ला पतियाईस। तेकरले परमेसवरहर ओमन के एक ठे राजा देहीस जेकस ओमन मांगत रहींन।

_A Bible story from: Judges 1-3; 6-8_