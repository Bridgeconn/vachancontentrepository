# 6. परमेसवर इसहाक बर तियारी करथे

![OBS Image](https://cdn.door43.org/obs/jpg/360px/obs-en-06-01.jpg)

अबराहम हर ढ़ेरेच बुढूवा होए गए रहीस अऊ इसहाक जवान होए गये रहीस, ओकरे ले अबराहम हर सेवक में ले एकठे सेवक ला अपन जाएत सागा जग भेजीस। ताकी ओहर अपन लईका इसहाक बर एकठे परानी लाने।

![OBS Image](https://cdn.door43.org/obs/jpg/360px/obs-en-06-02.jpg)

जबर तान रेंगीस तेकर पाछू परमेसवर हर ओ सेवक ला अबराहम कर जाएत सागा कर मांझारे में रिबिकाह जग पहुँचाईस। ओ रिबिकाह हर अबराहम कर बड़खा ददा कर नतनीन रहीस।

![OBS Image](https://cdn.door43.org/obs/jpg/360px/obs-en-06-03.jpg)

रिबिकाह हर अपन घराना कर आदमी मन ला छोएडके ओ सेवक कर संगे इसहाक कर घरे जाएबर सपेर गईस। जइसने ओ रिबिकाह हर पहुँचीस इसहाक हर रिबिकाह जग बिहाव कएर लेहिस।

![OBS Image](https://cdn.door43.org/obs/jpg/360px/obs-en-06-04.jpg)

ढ़ेरेच बछर बीत गईस तेकर अबराहम हर मर गईस अऊ सब बात जबान जेला परमेसवर हर अबराहम जग करे रहीस, ओहर इसहाक कर होए गईस। परमेसवर हर अबराहम ला कहे रहीस की ओकर खान दान हर ढ़ेरे अकन होहीं। लेकिन इसहाक कर परानी रिबिकाह कर एकोठे लईका छऊआ नई रहीस।

![OBS Image](https://cdn.door43.org/obs/jpg/360px/obs-en-06-05.jpg)

इसहाक हर रिबिकाह बर दुआ करीस अऊ रिबिकाह हर आसापति होए गईस। परमेसवर हर रिबिकाह ला जावां लईका देहीस। ए दुनो लईका रिबिकाह कर पेट में झगरा बाझत रहीन, अऊ रिबिकाह हर परमेसवर जग पूछिस की एहर का होअथे।

![OBS Image](https://cdn.door43.org/obs/jpg/360px/obs-en-06-06.jpg)

परमेसवर हर रिबिकाह जग कहीस तोर दूईगोठ लईका ले दूईगोठ जाती आहीं। ओमन दुनो झे अपने अपन में लड़ही अऊ बड़खा बेटा हर छोटे कर सेवा करही।

![OBS Image](https://cdn.door43.org/obs/jpg/360px/obs-en-06-07.jpg)

जे घरी रिबिकाह लईका मन ला जनम देहीस ते घरी बड़खा बेटा लाल अऊ रांवादार रहीस अऊ ओकर नाव एसाव धरीस। तेकर छोटे बेटा हर बड़खा बेटा कर एडी ला धएरके बहरी निकलीस अऊ ओकर नाव याकूब धरीस।

_A Bible story from: Genesis 24:1-25:26_