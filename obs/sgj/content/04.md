# 4. अब्राम कर संगे परमेसवर कर जबान

![OBS Image](https://cdn.door43.org/obs/jpg/360px/obs-en-04-01.jpg)

जल प्रलय के ढ़ेरे बछर कर पाछु, भूईया में फेर आदमी मन बगरे लागीन, अऊ जम जन एकेकस भासा गोठियात रहीन। परमेसवर हर आगियां देहे रहीस कि भुईया में बगेर जावा लेकिन ओमन एक जगह होए के एक ठे नगर बनाये बर चाहीन। .

![OBS Image](https://cdn.door43.org/obs/jpg/360px/obs-en-04-02.jpg)

ओमन जम झे अऊ परमेसवर हर जे जाएत ला कहे रहीस, ओकर सुरता नई करीन अऊ सवरग पहुँचाये बर एक ठे बड़े भारी ढ़ेरेच रोंट महल ला बनाये लागीन। परमेसवर हर देखीस कि ओमन बुराई करे बर एक संग काम करत हवे। ओमन आगू अऊ बुरा काम ला करही।

![OBS Image](https://cdn.door43.org/obs/jpg/360px/obs-en-04-03.jpg)

एकरले परमेसवर हर ओमन कर भासा ला गडबड़ाए देहीस अऊ ओमन ला भुईया भर में बगराये देहीस। जे नगर ला ओमन बनाये बर शुरू करीन ओला बाबेल बलाये लागीन, जेकर मतलब हवे गडबड़ी।

![OBS Image](https://cdn.door43.org/obs/jpg/360px/obs-en-04-04.jpg)

सैकडों बछर कर पाछु परमेसवर हर अब्राम नाव कर आदमी जग । परमेसवर हर ओकर जग कहीस “अपन गाँव, देश, अऊ परिवार ला छोड़ के ओ देश में चएल जा जेला मैं तोके देखा हूँ। मैं तोके आसीरवाद देहूँ अऊ तोर ले एक बड़का जाति बना हूँ। मैं तोर नाव ला महान बना हूँ। जे तोके आशिर्वाद देही, मैं ओके आशिर्वाद देहूँ, जे तोके सराएप देही, मैं ओके सराएप देहूँ। तोर चलते भुईया कर जम लोग मन आशिर्वाद पाहीं।

![OBS Image](https://cdn.door43.org/obs/jpg/360px/obs-en-04-05.jpg)

अब्राम हर परमेसवर कर आगियां ला मानीस। अपन परानी सारा अऊ जम सेवक मन कर संगे अऊ जे जाएत ओमन जग रहीस ओला लेके अब्राम हर परमेसवर कर देखावल देश में मतलब की कनान डगर निकेल पडीस।

![OBS Image](https://cdn.door43.org/obs/jpg/360px/obs-en-04-06.jpg)

जे घरी अब्राम हर कनान में पहुंचीस, परमेसवर हर कहीस “अपन चारों खुंट ला देख, मैं तोके अऊ तोर लईका मन ला जम भूईया ला दे देहूँ जेला तैं देखत हस”। फेर अब्राम हर ओ गाँव में बएस गईन।

![OBS Image](https://cdn.door43.org/obs/jpg/360px/obs-en-04-07.jpg)

एक दिन अब्राम हर मल्किसेदक जग मिलिस जे “परम प्रधान परमेसवर” कर याजक रहीस। मल्किसेदेक हर अब्राम ला आशिर्वाद देहीस अऊ कहीस “परम प्रधान परमेसवर” जेहर सवरग अऊ भुईया कर मालीक हवे, ओहर अब्राम ला आशिर्वाद दे। अब्राम जग जे जाएत रहीस ओकर दसवां हिस्सा मल्किसेदक ला देहीस।

![OBS Image](https://cdn.door43.org/obs/jpg/360px/obs-en-04-08.jpg)

ढ़ेरेच बछर बीत गईस, तबोले अब्राम अऊ सारा कर एकोठे लईका छऊआ नई रहीन। परमेसवर हर अब्राम जग गोठियाईस अऊ फेर जबान करीस कि तोके एक लईका देहूँ, अऊ तोर वंश हर बदरी कर तरइया कस हो हीं। अब्राम हर परमेसवर कर जबान में बिसवास करीस। परमेसवर हर अब्राम ला धर्मी ठहराईस काबर कि ओहर परमेसवर कर जबान पर बिसवास करीस

![OBS Image](https://cdn.door43.org/obs/jpg/360px/obs-en-04-09.jpg)

फेर परमेसवर हर अब्राम संग एक बात जबान करीस, दुई जन कर मंझार कर सलाव ला जबान कथें। परमेसवर हर कहीस मैं तोके तोर सरीर ले एक ठे लईका देहूँ। मैं कनान देश ला तोर लईका मन ला देहूँ। अझर ले अब्राम कर एकोठे लईका नई रहीन।.

_A Bible story from: Genesis 11-15_