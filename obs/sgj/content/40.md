# 40. . ईसू कर क्रूसीकरण

![OBS Image](https://cdn.door43.org/obs/jpg/360px/obs-en-40-01.jpg)

ईसू कर मजाक करेकर पाछु सिपाही मन ईसू ला क्रूस में चडाए बर ले गईन। ईसू के ओ क्रूस ला उठाएके रेंगेक पडीस काबर की ओही क्रूस में ईसू क्रूसित होए वाला रहीस।

![OBS Image](https://cdn.door43.org/obs/jpg/360px/obs-en-40-02.jpg)

सिपाही मन ईसू ला खोपडी नाव कर जगह में लानीन अऊ ओकर हाथ अऊ गोड में काटी ठोक के क्रूस में चढाये देहीन। फेर ईसू हर कहीस की पिता एमन के माफ कर काबर की एमन नई जाने की का करथे। पिलातूस हर आगियां देहीस की ओ यहूदी मन कर राजा कर चिन्हा बनाए अऊ ईसू कर सिर कर ऊपरे क्रूस में लगाए।

![OBS Image](https://cdn.door43.org/obs/jpg/360px/obs-en-40-03.jpg)

सिपाही मन ईसू कर कपड़ा बर चिट्ठी डालीन। जे घरी ओमन अइसने करीन ओमन ओ भविष्वावाणी ला पूरा करीन जेहर लिखल गए रहीन “ओमन मोर कपड़ा ला आपस में बार लिहीन अऊ मोर वस्त्र बर चिट्ठी डालीन”।

![OBS Image](https://cdn.door43.org/obs/jpg/360px/obs-en-40-04.jpg)

ईसू ला दुई चोर मन कर मंझार मैं क्रूस में चढ़ाईन। ओमे ले एक झे ईसू कर निन्दा करीस लेकिन दूसर हर कहीस तैं परमेसवर ला नई डरावस। हमरे दोसी हवन लेकिन ए आदमी काही गलती नई करीस हवे। फेर ओहर ईसू जग कहीस तैं अपन राएज में आबे त मोर सुरता करबे। ईसू हर उत्तर देहीस कि तैं आएज मोर संगे सवरग लोक में होंबे।

![OBS Image](https://cdn.door43.org/obs/jpg/360px/obs-en-40-05.jpg)

भीड़ कर आदमी अऊ यहूदी अगुवा मन ईसू कर हँसी करीन। ओमन ओकर जग कहिन यदि तैं परमेसवर कर बेटा होबे क्रूस ले उतर के आए जा, अऊ अपन आप ला बचा। त हमरे तोर ऊपर बिसवास करबो।

![OBS Image](https://cdn.door43.org/obs/jpg/360px/obs-en-40-06.jpg)

फेर ओ पूरा राएज में बदरी हर करियाए रईस, मंजीनहा जुआर रहीस। बारह बजे ले तीन बजे तक अंधार रहीस।

![OBS Image](https://cdn.door43.org/obs/jpg/360px/obs-en-40-07.jpg)

फेर ईसू हर ढ़ेरे जोर से चिक्रीस अऊ कहीस की “जम जाएत हर पूरा होए गईस, दाऊ मोर आतमा ला तोर हाथ में सोंपत हवों। फेर ओहर अपन मुड़ी ला नावाईस अऊ अपन प्राण ला छोड़ देहीस। जे घरी ओ मरीस ओ घरी एक बड़ाखा भूईडोल होईस। मंदिर कर बड़का परदा जेहर आदमी मन ला परमेसवर उपस्थित ले अलगे राखत रहीस, ओ परदा हर ऊपर ले खाल तक चिराए गईस।

![OBS Image](https://cdn.door43.org/obs/jpg/360px/obs-en-40-08.jpg)

अपन मृत्यु कर चलते परमेसवर जग आए बर ईसू आदमी मन बर डगर बनाईस। जे सीपाई मन ईसू कर रखवाली करत रहीन ओमन ए जम जाएत ला देख के कहीन “सहीच में ए आदमी हर काहीं गलती नई करे रहीस, ए परमेसवर कर बेटा रहीस।

![OBS Image](https://cdn.door43.org/obs/jpg/360px/obs-en-40-09.jpg)

फेर दुई जन युसुफ अऊ निकूदेमुस, मसीहा कर मानेदार यहूदी अगुवामन, पिलातुस जग जायेके ईसू कर देह ला मांगीन। ओमन ओकर लास ला कफन में ढाएक के मरघेटिया में राखीन, जेला चट्टान ला कोएड के बनाए रहीन फेर ओमन एक ठे बडखा अकन पखना में मरघेटिया कर दुरा ला ढाएक देहीन।

_A Bible story from: Matthew 27:27-61; Mark 15:16-47; Luke 23:26-56; John 19:17-42_