# 30. ईसू हर पाँच हजार ला खवाईस

![OBS Image](https://cdn.door43.org/obs/jpg/360px/obs-en-30-01.jpg)

ईसू हर प्रेरित मन ला परचार करे बर अऊ सिखाए बर दूसर दूसर गाँव में भेजीस। जे घरी ओमन ईसू ठन फेर आईंन, तो ओमन अपन काम कर बारे में ईसू ला बताईन। तेकर ईसू हर ओमन के नेवता देहीस की ओमन ओकर संगे झील कर ओ पार बिसोय बर एगोठ सुनसान जगहा में जाये। ओकरले ओमन डोंगा में बईठके झील कर ओपार चले गईंन।

![OBS Image](https://cdn.door43.org/obs/jpg/360px/obs-en-30-02.jpg)

लेकिन ढ़ेरेच लोग मन देखिन, की ईसू अऊ ओकर चेला मन डोंगा में जाथें। एकरेले लोग मन झील कर धरि में कूद के झील कर ओपार डोंगा ले आगू पहुँचीन। ईसू अऊ ओकर चेला जे घरी ओजग पहुँचीन, एक बड़खा अकन भीड़ आगू ले पहुंच के ओमन ला अगुरत रहिंन।

![OBS Image](https://cdn.door43.org/obs/jpg/360px/obs-en-30-03.jpg)

भीड़ में सवांघिन अऊ लईका कर छोंएड़ 5, 000 हजार सवांघ रहींन। लोग मन कर ऊपरे ईसू हर सोगे होईस। बिगर चरवाहा कर भेंड़ मन कस ईसू हर ए लोग मन ला समझिस। एकरले ओहर ओमन के सिखाईस अऊ जेमन दुखलिहा रहिन ओमन ला चंगा करिस।

![OBS Image](https://cdn.door43.org/obs/jpg/360px/obs-en-30-04.jpg)

जे घरी सांझ कर जुआर होईस, चेला मन ईसू जग कहिन " अब ढ़ेरेच अबेर होए गईस हवे अऊ एजग कोईच गांव नईये। लोग मन ला भेज देआ की ओमन जाए के काहीं खाए सकें। "

![OBS Image](https://cdn.door43.org/obs/jpg/360px/obs-en-30-05.jpg)

लेकिन ईसू हर चेला मन ला कहीस “तुहींमन ओमन के खाये बार देवा।”ओमन कहींन, “एकस हमरे कईसे कएर सकत ही? हमर जग खाली पाँच ठन रोटी अऊ दुई गोट मछरी हवे।

![OBS Image](https://cdn.door43.org/obs/jpg/360px/obs-en-30-06.jpg)

ईसू हर चेला मन ला कहीस भीड़ कर लोग मन ला घास में पचास पचास कर पाएत में बईठावा।

![OBS Image](https://cdn.door43.org/obs/jpg/360px/obs-en-30-07.jpg)

तेकर ईसू हर पाँच गोट रोटी अऊ दुई गोट मछरी ला लेहीस अऊ सवरग कती ला देखिस, अऊ खाना बर परमेसवर कर धन्यवाद करिस।

![OBS Image](https://cdn.door43.org/obs/jpg/360px/obs-en-30-08.jpg)

फेर ईसू हर रोटी ला टोरिस अऊ मछरी ला टुटकाईस। ओहर ए टुटका ला चेला मन ला देहिस की ओमन लोग मन ला परोसे। चेला मन खाना ला बाँटते गईन अऊ खाना नई सिराईस अऊ सबेच झन खायेके अघाये गईंन।

![OBS Image](https://cdn.door43.org/obs/jpg/360px/obs-en-30-09.jpg)

तेकर पिछू, चेला मन बांचल खाना ला जुटाईन अऊ व बारह पथिया भरीन। सबेच खाना हर पाँच गोट रोटी अऊ दुई गोट मछरी ले आईस।

_A Bible story from: Matthew 14:13-21; Mark 6:31-44; Luke 9:10-17; John 6:5-15_