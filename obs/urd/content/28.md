# 28۔ ایک مالدار نوجوان حاکم

![OBS Image](https://cdn.door43.org/obs/jpg/360px/obs-en-28-01.jpg)

ایک دن ایک امیر نوجواں حاکم جناب یسوع المسیح کے پاس آیا اور اُن سے پوچھنے لگا،“اَے اچھے استاد، مجھے ہمیشہ کی زندگی پانےکےلیے کیا کرنا چاہئے؟” جناب یسوع المسیح نے اُس سے کہا، “تو مجھے ‘اچھا’ کیوں کہتا ہے؟’ اچھا تو صرف ایک ہی ہے، اور وہ خدا ہے۔ لیکن اگر تو ہمیشہ کی زندگی حاصل کرنا چاہتا ہے، تو خدا کے قوانین کی اطاعت کر۔”

![OBS Image](https://cdn.door43.org/obs/jpg/360px/obs-en-28-02.jpg)

اُس نے پوچھا،“مجھے کون کون سےقوانین کی اطاعت کرنے کی ضرورت ہے؟” جناب یسوع المسیح نے جواب دیا،“قتل نہ کرو۔ زنا نہ کرو۔ چوری نہ کرو۔ جھوٹ نہ بولو۔ اپنے باپ کی اور ماں کی عزت کرو، اور تم اپنے پڑوسی سے ایسی مجبت رکھو جیسی اپنے آپ سےمجبت کرتے ہو۔”

![OBS Image](https://cdn.door43.org/obs/jpg/360px/obs-en-28-03.jpg)

لیکن جوان آدمی نے کہا،“اِن سب قوانین کی اطاعت تو میَں تب ہی سے کرتا ہوں جب میَں چھوٹا لڑکا ہی تھا۔ ہمیشہ زندہ رہنے کے لئےمجھے ابھی اوَر کیا کرنے کی ضرورت ہے؟” جناب یسوع المسیح نے اُس کی طرف پیار بھری نظروں سےدیکھا۔

![OBS Image](https://cdn.door43.org/obs/jpg/360px/obs-en-28-04.jpg)

جناب یسوع المسیح نے جواب دیا،“اگر تُو کامل بننا چاہتا ہے تو، پھر جا اور اپنا سب کچھ بیچ کر غریبوں کو پیسے دےدے، اورپھر تیرا خزانہ آسمان پرجنت میں‎ ‎قائم رہےگا۔ پھر آ اور میرے پیچھےہو لے۔”

![OBS Image](https://cdn.door43.org/obs/jpg/360px/obs-en-28-05.jpg)

جب نوجوان آدمی نےجناب یسوع المسیح کی باتیں سنیں، تو وہ بہت افسردہ ہوا،کیونکہ وہ بہت امیر تھااوراپنی ساری ملکیت نہیں دینا چاہتا تھا۔ وہ مڑا اورجناب یسوع المسیح کے پاس سے چلا گیا۔

![OBS Image](https://cdn.door43.org/obs/jpg/360px/obs-en-28-06.jpg)

پھر جناب یسوع المسیح نے اپنے شاگردوں سے کہا،“امیر لوگوں کا خدا کی بادشاہی میں داخل ہونا انتہائی مشکل ہے! جی ہاں، ایک اونٹ کاسوئی کے ناکے میں سےگزرنا آسان ہے بنسبت ایک امیر آدمی کے خدا کی بادشاہی میں داخل ہونےسے۔”

![OBS Image](https://cdn.door43.org/obs/jpg/360px/obs-en-28-07.jpg)

جب شاگردوں نے جناب یسوع المسیح کی یہ باتیں سنی تووہ دنگ رہ گئے اورپوچھا، “تو پھر کون نجات پا سکتا ہے؟”

![OBS Image](https://cdn.door43.org/obs/jpg/360px/obs-en-28-08.jpg)

جناب یسوع المسیح نے شاگردوں کی طرف دیکھا اور کہا، “لوگوں کے لئے‎ ‎یہ ناممکن ہے، لیکن خدا کے لئے سب کچھ ممکن ہے۔”

![OBS Image](https://cdn.door43.org/obs/jpg/360px/obs-en-28-09.jpg)

پطرس نے کہا،“ہم نےتو سب کچھ چھوڑ کر آپ کی پیروی کی ہے۔ ہماراکیا اجر ہو گا؟”

![OBS Image](https://cdn.door43.org/obs/jpg/360px/obs-en-28-10.jpg)

جناب ِ یسوع المسیح نے جواب دیا،“میری خاطر ہر ایک جس نے بھی گھروں، بھائیوں، بہنوں، باپ، ماں، بچوں، یا جائیدادکو چھوڑ دیا ہے، وہ 100 گنا زیادہ واپس وصول کرے گا اور ہمیشہ کی زندگی بھی حاصل کرے گا۔ لیکن بہت سےجو اول ہیں آخر ہو جائيں گے، اورجو آخر ہیں اول ہو جائیں گے۔”

_متی 19: 16-30؛ مرقس 10: 17-31؛ لوقا 18: 18-30 سے لی گئی بائبل کی ایک کہانی_