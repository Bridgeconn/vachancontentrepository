# ফিলিপীয়তে পৌল আর সীল

![OBS Image](https://cdn.door43.org/obs/jpg/360px/obs-en-47-01.jpg)

যখন শৌল রোমান সাম্রাজ্যের সর্বত্র যাত্রা করলেন তখন তিনি তার রোমান নাম “পৌল” ব্যবহার করেছিলেন৷একদিন, পৌল আর তার সঙ্গী সীল ফিলিপীয়ের এক নগরে যীশুর সুসমাচার প্রচার করতে গেলেন৷তারা নগরের বাইরে নদীর ধারে সেখানে গেলেন যেখানে লোকেরা প্রার্থনা করতে যেত৷ সেখানে তারা লুদিয়া নামক এক ব্যবসায়ী মহিলার সাথে দেখা করলেন৷তিনি ঈশ্বরকে ভালোবাসতেন আর আরাধনা করতেন৷

![OBS Image](https://cdn.door43.org/obs/jpg/360px/obs-en-47-02.jpg)

ঈশ্বর লুদিয়ার হৃদয় খুলে দিলেন যীশুকে বিশ্বাস করার জন্য আর তিনি ও তার পরিবার বাপ্তিষ্ম নিলেন৷তিনি পৌল আর সীলকে তার বাড়িতে থাকার জন্য অনুরোধ করলেন, তাই তারা তার পরিবারের সাথে থাকলেন৷ 

![OBS Image](https://cdn.door43.org/obs/jpg/360px/obs-en-47-03.jpg)

পৌল আর সীল প্রায়ই প্রার্থনার স্থানে যেতেন৷ যতবার তারা সেখানে যেতেন, ততবার একটি দাসী মেয়ে যে ভূতগ্রস্ত ছিল তাদের অনুস্বরণ করত৷এই ভূতটির দ্বারা সে লোকেদের ভবিষ্যত বলত, আর জ্যোতিষ বিদ্যার দ্বারা সে তার মালিককে প্রচুর ধন রোজগার করে দিত৷

![OBS Image](https://cdn.door43.org/obs/jpg/360px/obs-en-47-04.jpg)

সেই দাসীটি বলতেই থাকত যখন তারা হেঁটে বেড়াত, “এই লোকগুলো মহান ঈশ্বরের দাস৷তারা তোমাদের উদ্ধারের পথ বলছে!”সে বহু বার এমনই করল যে পৌল বিরক্ত হয়ে উঠল৷

![OBS Image](https://cdn.door43.org/obs/jpg/360px/obs-en-47-05.jpg)

অন্তিমে একদিন যখন সেই দাসীটি চিৎকার করে বলা শুরু করল, তখন পৌল তার দিকে ফিরলেন আর তার ভিতরের ভূতটিকে বললেন, “যীশুর নামে এই মেয়েটির ভিতর থেকে বেরিয়ে যাও৷”  তখনই ভূতটি বেরিয়ে গেল৷

![OBS Image](https://cdn.door43.org/obs/jpg/360px/obs-en-47-06.jpg)

সেই লোকটি যে সেই দাসীটির মালিক ছিল খুব রেগে গেল৷তারা দেখল যে ভূতটিকে ছাড়া দাসীটি ভবিষ্যত আর বলতে পারছে না৷এর অর্থ হল যে লোকেরা আর দাসীটির মালিককে আর কোনো টাকা দেবে না তাই এখন তাদের কি হবে৷

![OBS Image](https://cdn.door43.org/obs/jpg/360px/obs-en-47-07.jpg)

তাই সেই দাসীটির মালিক পৌল আর সীলকে রোমান শাসকদের কাছে নিয়ে গেল, যারা তাদের মারল আর তাকে জেলে পুরে দিল৷

![OBS Image](https://cdn.door43.org/obs/jpg/360px/obs-en-47-08.jpg)

তারা পৌল আর সীলকে জেলের সবচাইতে সুরক্ষিত জায়গায় রাখল আর তাদের পা শিকল দিয়ে বেধে রাখল৷কিন্তু তবুও মধ্য রাতে, তারা ঈশ্বরের স্তুতি গান গাইছিলেন৷

![OBS Image](https://cdn.door43.org/obs/jpg/360px/obs-en-47-09.jpg)

হঠাৎ, সেখানে ভীষণ এক ভূমিকম্প হয়!জেলের সকল দরজা খুলে গেল আর বন্দিদের পায়ের শিকল সব খুলে গেল৷ 

![OBS Image](https://cdn.door43.org/obs/jpg/360px/obs-en-47-10.jpg)

জেল আধিকারী ঘুম থেকে উঠলেন,যখন তিনি দেখলেন যে জেলের সকল দরজা খোলা, তিনি ভয় পেলেন৷ তিনি ভাবলেন যে সকল বন্দীরা পালিয়েছে, তাই সে আত্যহত্যা করার চেষ্টা করলেন৷(তিনি জানতেন যে রোমান শাসকরা যদি জানতে পারে যে তিনি বন্দিদের পালাতে দিয়েছে তাহলে তাকে তারা মেরে ফেলবে৷)কিন্তু পৌল তাকে দেখলেন আর বললেন, “থামুন!নিজেকে আঘাত করবেন না৷আমরা সকলেই এখানেই রয়েছি৷”

![OBS Image](https://cdn.door43.org/obs/jpg/360px/obs-en-47-11.jpg)

জেল আধিকারী কাঁপতে কাঁপতে পৌল আর সীলের কাছে এলেন আর জিজ্ঞাসা করলেন, “উদ্ধার পেতে আমাকে কি করতে হবে?”পৌল উত্তর দিলেন, “প্রভু যীশুর উপর বিশ্বাস করুন আর আপনি আর আপনার পরিবার উদ্ধার পাবে৷”তারপর জেল আধিকারী পৌল আর সীলকে তার বাড়িতে নিয়ে গেলেন আর তাদের আঘাত ধুলেন৷পৌল তার পরিবারের সকলকে সুসমাচার শুনালেন৷

![OBS Image](https://cdn.door43.org/obs/jpg/360px/obs-en-47-12.jpg)

তিনি ও তার পরিবারের সকলে বিশ্বাস করলেন ও বাপ্তিষ্ম নিলেন৷তারপর তিনি পৌল আর সীলকে খেতে দিলেন আর একত্র মিলে আনন্দ করলেন৷

![OBS Image](https://cdn.door43.org/obs/jpg/360px/obs-en-47-13.jpg)

পরদিন নগরের নেতারা পৌল আর সীলকে জেল থেকে মুক্ত করল আর ফিলিপীয় ছেড়ে চলে যেতে বলল৷ পৌল আর সীল লুদিয়ার আর অন্য সঙ্গীদের সাথে দেখা করলেন আর তারপর নগর ছেড়ে চলে গেলেন৷যীশুর সুসমাচার চারিদিকে ছড়াতে লাগলো আর চার্চ বৃদ্ধি পেতে থাকলো৷

![OBS Image](https://cdn.door43.org/obs/jpg/360px/obs-en-47-14.jpg)

পৌল আর অন্যান্য খ্রীষ্টান নেতারা বহু শহরে যাত্রা করল আর যীশুর সুসমাচার লোকেদের প্রচার করল আর শেখাল৷ চার্চসমূহের বিশ্বাসীদের উৎসাহ আর শেখাতে নানান চিঠি পত্রও তারা লিখেছিল৷সেগুলোর কিছু কিছু পরে বাইবেলের কিছু পুস্তক হয়েছে৷

_একটি বাইবেল কাহিনী: নেওয়া হয়েছে-প্রেরিতদের কার্য ১৬:১১-৪০_