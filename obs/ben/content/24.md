# যোহন প্রভু যীশুকে বাপ্তিস্ম দেন

![OBS Image](https://cdn.door43.org/obs/jpg/360px/obs-en-24-01.jpg)

যোহন, সখরিয় আর ইলীশাবেতের পুত্র, বেড়ে উঠলেন আর একজন ভাববাদী হলেন৷তিনি নির্জনপ্রদেশে থাকতেন, বন্য মধু ও পঙ্গপাল খেতেন, আর উঠের লোমের পোশাক পরতেন৷

![OBS Image](https://cdn.door43.org/obs/jpg/360px/obs-en-24-02.jpg)

অনেক লোক নির্জন প্রদেশে উপস্থিত হত যোহনের বাক্য শোনার জন্য৷তিনি তাদের প্রচার করতেন, বলতেন, “অনুশোচনা কর, কেননা ঈশ্বরের রাজ্য নিকট!”

![OBS Image](https://cdn.door43.org/obs/jpg/360px/obs-en-24-03.jpg)

যখন লোকেরা যোহনের বাক্য শুনত, তখন অনেকেই তাদের পাপ থেকে অনুশোচনা করত, আর যোহন তাদের বাপ্তিস্ম দিতেন৷অনেক ধর্মগুরুরাও যোহনের কাছে বাপ্তিস্ম পেতে এসেছিল, কিন্তু তারা অনুশোচনা বা তাদের পাপ স্বীকার করত না৷

![OBS Image](https://cdn.door43.org/obs/jpg/360px/obs-en-24-04.jpg)

যোহন ধর্মগুরুদের উত্তর দিলেন, “হে বিষাক্ত কালসাপেরা!অনুশোচনা কর আর নিজেদের ব্যবহার পরিবর্তন কর৷প্রত্যেক গাছ যেটিতে ভালো ফল ধরে না সেটিকে কাটা হবে আর তা আগুনে ফেলে দেওয়া হবে৷যা ভাববাদীরা বলেছিলেন যোহন তা পূর্ণ করলেন, “দেখো , আমি আমার দূতকে তোমার আগে পাঠাচ্ছি, যে তোমার জন্য পথ প্রস্তুত করবে৷” 

![OBS Image](https://cdn.door43.org/obs/jpg/360px/obs-en-24-05.jpg)

কিছু ইহুদিরা যোহনকে প্রশ্ন করল যে তিনিই কি খ্রীষ্ট৷যোহন উত্তর দিলেন, “আমি খ্রীষ্ট নই, কিন্তু একজন আমার পরে আসবেন৷তিনি এতই মহান যে আমি তার জুতোর বন্ধনী খুলবারও যোগ্য নই৷”

![OBS Image](https://cdn.door43.org/obs/jpg/360px/obs-en-24-06.jpg)

পর দিন, যীশু যোহনের কাছে বাপ্তিস্ম নিতে এলেন৷যখন যোহন তাকে দেখলেন, তিনি বললেন, ওই দেখো!ওই সেই মেষ শাবক যিনি পৃথিবীর পাপ নিয়ে নেবেন৷”

![OBS Image](https://cdn.door43.org/obs/jpg/360px/obs-en-24-07.jpg)

যোহন যীশুকে বললেন, “আমি আপনাকে বাপ্তিস্ম দিতে যোগ্য নই৷বরং আপনাকে আমায় বাপ্তিস্ম দেওয়া উচিত৷”কিন্তু যীশু বললেন, “আপনাকে আমায় বাপ্তিস্ম দেওয়া উচিত, কেননা এটাই করাটা সঠিক হবে৷” তাই যোহন তাকে বাপ্তিস্ম দিলেন, যদিও প্রভু যীশু কোনো পাপ করেননি৷ 

![OBS Image](https://cdn.door43.org/obs/jpg/360px/obs-en-24-08.jpg)

বাপ্তিস্মের পর যখন প্রভু যীশু জল থেকে উঠে এলেন, তখন ঈশ্বরের আত্মা পায়রার রূপ নিয়ে আভির্ভাব হলেন আর তার উপর এসে বসলেন৷আর সেই একই সময়ে, আকাশ থেকে ঈশ্বরের বাণী হল, বললেন, “তুমি আমার পুত্র যাকে আমি ভালোবাসি, আর আমি তোমার কারণে আনন্দিত৷” 

![OBS Image](https://cdn.door43.org/obs/jpg/360px/obs-en-24-09.jpg)

ঈশ্বর যোহনকে বলেছিলেন, “পবিত্র আত্মা আসবেন আর একজনের উপর বসবে যাকে তুমি বাপ্তিস্ম দেবে৷সেই ব্যক্তি হল ঈশ্বরের পুত্র৷” ঈশ্বর হলেন অদ্বিতীয়৷ কিন্তু যখন যোহন প্রভু যীশুকে বাপ্তিস্ম দিলেন, তিনি ঈশ্বর পিতাকে বলতে শুনলেন, ঈশ্বর পুত্রকে দেখলেন যিনি হলেন প্রভু যীশু, আর তিনি পবিত্র আত্মাকে দেখলেন৷ 

_একটি বাইবেল কাহিনী; নেওয়া হয়েছে-মথি ৩; মার্ক ১:৯-১১; লুক ৩:১-২৩_