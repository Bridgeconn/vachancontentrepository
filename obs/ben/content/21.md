# ঈশ্বর খ্রীষ্ট বিষয়ক প্রতিজ্ঞা করেন

![OBS Image](https://cdn.door43.org/obs/jpg/360px/obs-en-21-01.jpg)

শুরু থেকেই, ঈশ্বর খ্রীষ্টকে পাঠাবার পরিকল্পনা করে রেখেছিলেন৷ খ্রীষ্ট বিষয়ক প্রতিজ্ঞা প্রথমে আদম আর হবার কাছে করা হয়েছিল৷ঈশ্বর প্রতিজ্ঞা করেছিলেন যে হবার এক উত্তরাধিকারী জন্মাবেন যিনি সাপের মাথা থেতলে ধ্বংস করবেন৷যে সাপটি হবাকে ছলনা করেছিল সে হল শয়তান৷প্রতিজ্ঞাটির অর্থ হল যে খ্রীষ্ট শয়তানকে সম্পূর্ণরূপে পরাজিত করবেন৷

![OBS Image](https://cdn.door43.org/obs/jpg/360px/obs-en-21-02.jpg)

ঈশ্বর আব্রাহামকে প্রতিজ্ঞা করেন যে তার দ্বারা পৃথিবীর সকল জাতি অশির্বাদিত হবে৷এই আশির্বাদ তখনই ফলিত হবে যখন ভবিষ্যতে কোনো কালে খ্রীষ্ট আসবেন৷তিনি এসব সম্ভব করবেন যেন পৃথিবীর সকল জাতির লোকেরা উদ্ধার পায়৷ 

![OBS Image](https://cdn.door43.org/obs/jpg/360px/obs-en-21-03.jpg)

ঈশ্বর মোশীকে প্রতিজ্ঞা করেন যে ভবিষতে তিনি মোশীর মত একজন ভাববাদী উৎপন্ন করবেন৷ এটা ছিল খ্রীষ্ট বিষয়ক আর একটি প্রতিজ্ঞা যিনি কিছুকাল পরই আসবেন৷ 

![OBS Image](https://cdn.door43.org/obs/jpg/360px/obs-en-21-04.jpg)

ঈশ্বর রাজা দায়ূদকে প্রতিজ্ঞা করেছিলেন যে তার আগামী বংশের একজন ঈশ্বরের লোকেদের উপর চিরকালের জন্য রাজত্ব করবেন৷ এটির অর্থ হল যে খ্রীষ্ট দায়ূদের নিজকুলেরই উত্তরাধিকারী হবেন৷ 

![OBS Image](https://cdn.door43.org/obs/jpg/360px/obs-en-21-05.jpg)

ভাববাদী যিরমিয়ের দ্বারা, ঈশ্বর প্রতিজ্ঞা করেছিলেন যে তিনি একটি নতুন নিয়ম স্থাপন করবেন, কিন্তু তা সীনয় পর্বতে ইস্রায়লীয়দের সাথে ঈশ্বরের করা নিয়মের মত নয়৷ নতুন নিয়মে, ঈশ্বর লোকেদের হৃদয়ে তার ব্যবস্থা লিখবেন, যেন লোকেরা ঈশ্বরকে ব্যক্তিগতভাবে জানতে পারে, তারা হবে তার প্রজা, আর ঈশ্বর তাদের পাপ ক্ষমা করবেন৷খ্রীষ্টই নতুন নিয়ম স্থাপন করবেন৷

![OBS Image](https://cdn.door43.org/obs/jpg/360px/obs-en-21-06.jpg)

ঈশ্বরের ভাববাদিগণরাও বলেছে যে খ্রীষ্ট একজন ভাববাদী, একজন যাজক, আর একজন রাজা হবেন৷ভাববাদী হলেন এমন একজন যিনি ঈশ্বরের বাক্য শোনেন আর তারপর লোকেদের ঈশ্বরের কাছ থেকে শোনা বাক্যগুলো ঘোষণা করেন৷খ্রীষ্ট যাকে পাঠাবার বিষয়ে ঈশ্বর প্রতিজ্ঞা করেছেন তিনিই হবেন সর্বত্তোম ভাববাদী৷ 

![OBS Image](https://cdn.door43.org/obs/jpg/360px/obs-en-21-07.jpg)

ইস্রায়লীয় যাজকেরা লোকেদের হয়ে তাদের পাপের শাস্তির এক পরিপূরকরূপে ঈশ্বরের কাছে বলি উৎসর্গ করত৷যাজকেরা লোকেদের জন্য প্রার্থনাও করত৷খ্রীষ্ট হবেন সেই সর্বোৎকৃষ্ট মহাযাজক যিনি নিজেকে একটি পূর্ণ বলিরূপে ঈশ্বরের কাছে উৎসর্গ করবেন৷

![OBS Image](https://cdn.door43.org/obs/jpg/360px/obs-en-21-08.jpg)

একজন রাজা হলেন যিনি একটি রাজ্য রাজত্ব করেন আর লোকেদের ন্যায় করেন৷খ্রীষ্ট হবেন সেই সর্বশ্রেষ্ঠ মহারাজ যিনি তার পূর্বপুরুষের সিংহাসনে বিরাজমান হবেন৷তিনি সম্পূর্ণ পৃথিবীর উপর রাজত্ব করবেন, আর চিরকাল সততার সাথে ন্যায়বিচার করবেন আর সঠিক নির্ণয় নেবেন৷

![OBS Image](https://cdn.door43.org/obs/jpg/360px/obs-en-21-09.jpg)

ঈশ্বরের ভাববাদীরা অন্য আরও অনেক কথা খ্রীষ্টের বিষয়ে বলেছিলেন৷মালাখি ভাববাদী ভাববাণী করেছেন যে এক মহান ভাববাদী আসবেন খ্রীষ্টের পূর্বে৷যিশাইয় ভাববাদী ভাববাণী করেছেন যে খ্রীষ্ট এক কুমারীর দ্বারা জন্মাবেন৷মীখা ভাববাদী বলেছেন যে তিনি বৈৎলেহম নগরে জন্মাবেন৷

![OBS Image](https://cdn.door43.org/obs/jpg/360px/obs-en-21-10.jpg)

যিশাইয় ভাববাদী বলেছেন যে খ্রীষ্ট গালীল প্রদেশে বসবাস করবেন, চূর্ণ হৃদয়ী লোকেদের সান্তনা দেবেন, আর বন্দিদের জন্য স্বাধীনতা ঘোষণা করবেন আর বন্দিদের মুক্ত করবেন৷তিনি আরও বলেছেন যে খ্রীষ্ট রোগীদের সুস্থ করবেন আর তাদের যারা শুনতে, দেখতে, বলতে বা হাঁটতে পারেনা৷ 

![OBS Image](https://cdn.door43.org/obs/jpg/360px/obs-en-21-11.jpg)

যিশাইয় ভাববাদী আরও ভাববাণী করেছেন যে খ্রীষ্টকে কোনো কারণ ছাড়া অন্যদের দ্বারা ঘৃণিত ও তিরস্কৃত হতে হবে৷ অন্য ভাববাদিগণ ভবিষ্যৎবাণী করেছেন যে যারা খ্রীষ্টকে হত্যা করবে তারা তার পোশাকের জন্য জুয়া খেলবে আর তার এক বন্ধুই তাকে প্রতারণা করবে৷সখরিয় ভাববাদী ভাববাণী করেছেন যে সেই বন্ধুকে তিরিশটি রুপার মুদ্রা দেওয়া হবে খ্রীষ্টকে প্রতারণা করার জন্য৷

![OBS Image](https://cdn.door43.org/obs/jpg/360px/obs-en-21-12.jpg)

ভাববাদীরা আরো বলেছেন যে কিভাবে খ্রীষ্ট মারা যাবেন৷যিশাইয় ভাববাণী করেছেন যে লোকেরা খ্রীষ্টের উপর থুতু ফেলবে, তাকে ঠাট্টা করবে ও থাকে আঘাত করবে৷ তারা তাকে বিদ্ধ করবে আর তিনি অনেক কষ্টে ও শোকে মারা যাবেন, যদিও তিনি ভুল কিছুই করে থাকবেন না৷

![OBS Image](https://cdn.door43.org/obs/jpg/360px/obs-en-21-13.jpg)

ভাববাদী আরো বলেছেন যে খ্রীষ্ট সর্বসিদ্ধ হবেন, কেননা তার মধ্যে কোনো পাপ থাকবে না৷তিনি মারা যাবেন অন্যদের জন্য পাপের শাস্তি গ্রহণ করে৷  তার শাস্তি গ্রহণ লোকেদের আর ঈশ্বরের মধ্যে শান্তি স্তাপন করবে৷এই কারণে, খ্রীষ্টকে চুর্ন করাটা ছিল ঈশ্বরের যোজনা৷ 

![OBS Image](https://cdn.door43.org/obs/jpg/360px/obs-en-21-14.jpg)

ভাববাদীরা ভাববাণী করেছে যে খ্রীষ্ট মরবেন আর ঈশ্বর তাকে মৃত্যু থেকে পুনরুত্থিতও করবেন৷খ্রীষ্টের মৃত্যু ও পুনরুত্থানের দ্বারা, ঈশ্বর পাপীদের উদ্ধারের যোজনা পূর্ণ করবেন আর নতুন নিয়ম আরম্ভ করবেন৷ 

![OBS Image](https://cdn.door43.org/obs/jpg/360px/obs-en-21-15.jpg)

ঈশ্বর লোকেদের কাছে খ্রীষ্ট সম্বন্ধীয় অনেক কিছু প্রকাশিত করেছিলেন, কিন্তু খ্রীষ্ট সেই ভাববাদীদের করোও সময়কালে আসেননি৷ শেষ ভাববাণী বলার প্রায় ৪০০ বছরেরও বেশি সময়ের পর, ঠিক সঠিক সময়ে, ঈশ্বর খ্রীষ্টকে পৃথিবীতে পাঠাবেন৷  

_একটি বাইবেল কাহিনী: নেওয়া হয়েছে-আদিপুস্তক ৩:১৫; ১২:১-৩; দ্বিতীয় বিবরণ ১৮:১৫; ২ শমূয়েল ৭; যিরমিয় ৩১; যিশাইয় ৫৯:১৬; দানিয়েল ৭; মালাখি ৪:৫; যিশাইয় ৭:১৪; মীখা ৫:২; যিশাইয় ৯:১-৭; ৩৫:৩-৫; ৬১:৫৩; গীতসংহিতা ২২:১৮; ৩৫:১৯; ৬৯:৪; ৪১:৯; সখরিয় ১১:১২-১৩; যিশাইয় ৫০:৬; গীতসংহিতা ১৬:১০-১১_