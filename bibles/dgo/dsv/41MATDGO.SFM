\id MAT
\ide UTF-8
\rem Copyright Information; Creative Commons Attribution-ShareAlike 4.0 License
\h मत्ती
\toc1 मत्ती दा सनेया
\toc2 मत्ती
\toc3 मत्ती
\mt1 मत्ती
\c 1
\s यीशु दी पीढ़ी
\r (लुका 3:23-38)
\p
\v 1 अब्राहम दी औलाद, दाऊद दी औलाद, यीशु मसीह दा खानदान
\v 2 अब्राहम थमां इसहाक, इसहाक थमां याकूब, याकूब थमां यहूदा ते ओसदे प्रा पैदा ओए,
\v 3 यहूदा ते तामार थमां पेरेस ते जोरह पैदा ओए, पेरेस थमां हिस्रोन ते हिस्रोन थमां एराम,
\v 4 एराम थमां अम्मीनादाब, अम्मीनादाब थमां नहशोन ते नहशोन थमां सलमोन।
\v 5 सलमोन ते राहब थमां बोआज, बोआज ते रुत थमां ओबेद, ते ओबेद थमां यिशै,
\v 6 ते यिशै थमां दाऊद राजा।
\p ते दाऊद थमां सुलैमान ओस जनानी थमां जमया जेड़ी पैलैं उरिय्याह दी करेआली ही।
\v 7 सुलैमान थमां रहबाम, रहबाम थमां अबिय्याह, ते अबिय्याह थमां आसा जमया,
\v 8 आसा थमां यहोशाफात, यहोशाफात थमां योराम, ते योराम थमां उज्जियाह,
\v 9 उज्जियाह थमां योताम, योताम थमां आहाज, ते आहाज थमां हिजकिय्याह,
\v 10 हिजकिय्याह थमां मनश्शे, मनश्शे थमां आमोन, ते आमोन थमां योशिय्याह;
\v 11 ते बंधी ओईयै बेबीलोन जाने दे बेलै कोलां पैलैं योशिय्याह थमां यकुन्याह, ते ओसदे प्रा पैदा ओए।
\p
\v 12 बंधी ओईयै बेबीलोन पूजी जाने दे बाद यकुन्याह थमां शालतिएल, ते शालतिएल थमां जरुब्बाबेल,
\v 13 जरुब्बाबेल थमां अबीहूद, अबीहूद थमां इल्याकीम ते इल्याकीम थमां अजोर,
\v 14 अजोर थमां सदोक, सदोक थमां अखीम, ते अखीम थमां इलीहूद,
\v 15 इलीहूद थमां इलियाजर, इलियाजर थमां मत्तान, ते मत्तान थमां याकूब,
\v 16 याकूब थमां युसूफ, जेड़ा मरियम दा करेआला हा, ते मरियम थमां यीशु जिसी मसीह आखया जंदा ऐ, जमया।
\v 17 एस चाली अब्राहम थमां दाऊद तकर चौदां पीडीयां ओईयां, ते दाऊद थमां बेबीलोन गी बंधी ओईयै पज्जाए जाने तकर चौदां पीडीयां, ते बंधी ओईयै बाबुल गी पज्जाए जाने दे बेलै थमां मसीह तकर चौदां पीडीयां ओईयां।
\s यीशु दा जन्म
\r (लुका 1:26-38; 2:1-7)
\p
\v 18 यीशु मसीह दा जन्म एस चाली ओया, के जेसलै ओसदी मां मरियम दी कड़माई युसूफ कन्ने ओई, तां उंदे किट्ठे ओंने थमां पैलैं ओ पवित्र आत्मा दी सामर्थ कन्ने गर्भवती ओई गेई।
\v 19 पर ओसदा करेआला युसूफ जेड़ा तरमी हा ते उसी बदनाम करना नेई चांदा हा, उसी ओनें चोप्प-चाप शुड़ने दा वचार कित्ता।
\v 20 जेसलै ओ इनें गल्लें दे बारै सोचें च गै हा तां प्रभु दा सोर्गदूत उसी सुखनें च लबया ते उसी आखन लगया, “ए युसूफ! दाऊद दी औलाद, तू अपनी करेआली मरियम गी अपने इत्थैं आनने आसतै मत डर, किके जेड़ा ओदे गर्भ च ऐ, ओ पवित्र आत्मा थमां ऐ।”
\v 21 ओ पुत्तर जमग, ते तू ओसदा नां यीशु रखयां, किके ओ अपने लोकें गी उन्दे पापें थमां उद्धार देग।
\p
\v 22 ए सब केछ एस आसतै ओया के जेड़ा वचन प्रभु ने पविखवक्ता थमां आखे दा हा, ओ पूरा ओई जा;
\v 23 “दिखो एक कुंआरी गर्भवती ओग ते एक जागत जमग, ते ओसदा नां इम्मानुएल रखया जाग, जेसदा मतबल ऐ परमेसर साड़े कन्ने।”
\v 24 ओस बेलै युसूफ निंद्रे थमां बिजियै प्रभु दे सोर्गदूत दे आखने थमां अपनी करेआली गी अपने इत्थैं लेई आया;
\v 25 ते जेलै तकर ओ जागत नेई जमी ओलै तकर ओ ओदे कोल नेई गीया ते ओसदा नां यीशु रखया।
\c 2
\s ज्योतिषियें दा औना
\r (लुका 1:26-38; 2:1-7)
\p
\v 1 हेरोदेस राजा दे बेलै जेसलै यहूदीया दे बैतलहम च यीशु दा जन्म ओया, तां चडदी आली बक्खी दा मते सारे ज्योतिषी यरूशलेम च आईयै पूछना लगे,
\v 2 “यहूदीयें दा राजा जेसदा जन्म ओया ऐ ओ, कुत्थें ऐ? किके असैं चडदी आली बखी च ओसदा तारा दिखया ऐ ते उसी मत्था टेकन आए दे आं।”
\v 3 ए सुनीयै हेरोदेस राजा ते ओदे कन्ने सारा यरूशलेम घबराई गीया।
\v 4 ओस बेलै ओसने लोकें दे सारे बड्डे-बड्डे प्रधान याजकें ते शास्त्र जानने आले गी किट्ठा करियै उनेंगी पूछ्या, के “मसीह दा जन्म कुत्थें ओना चाईदा?”
\v 5 उनै उसी आखया, “यहूदीया दे बैतलहम च, किके मीका पविखवक्तें थमां इयां लिखा गेदा ऐ;
\p
\v 6 “ऐ बैतलहम, तू जेड़ा यहूदा दे लाके च ऐं, तू कुसे बी रीति कन्ने यहूदा दे उपर राज करने आलें च सबनी थमां निका नेई; किके तेरे बिचा एक राज करने आला निकलग, जेड़ा मेरे लोकें इस्राएल दी राखी करग।”
\p
\v 7 ओस बेलै हेरोदेस राजा  ने ज्योतिषियें गी बलें गै बलाईयै उनेंगी गी पूछ्या के तारा ठीक कोस बेलै लबया हा
\v 8 ते यीशु ऐ आखीयै उनेंगी बैतलहम पेजया, “जाओ ओस बच्चे दे बारै च ठीक-ठीक पता करो, ते जेसलै ओ मिली जाग ते मिगी बी खबर दियो तां जे मैं बी आईयै उसी मत्था टेकाँ।”
\p
\v 9 ओ राजा दी गल्ल सुनीयै चली पे, ते जेड़ा तारा उनै चडदी आली बक्खी लबया हा ओ उंदे अगें-अगें चलया; ते जित्त्थें बच्चा हा, ओस थार एक कर दे उपर पुज्जियै रुक गीया।
\v 10 ओस तारे गी दिखियै ओ मते खोश ओए।
\v 11 उनै ओस कर च पुज्जियै ओस बच्चे गी ओसदी मां मरियम कन्ने दिखया, ते मूंह् दे पार किरीयै बच्चे गी मत्था टेकया, ते अपना-अपना थैला खोलियै उसी सुनां, ते लोबान, ते गन्धरस दी पेंट चढ़ाई।
\v 12 ते ओस बेलै सुखनें च ऐ गल सुनीयै के हेरोदेस राजा  दे कोल फिरीयै नेई जायो, ओ दुए रस्ते थमां अपने देश गी चली गै।
\s मिस्र देश गी नसना
\p
\v 13 उंदे जाने थमां बाद प्रभु दे एक सोर्गदूत ने सुखनें च युसूफ गी प्रगट ओईयै उसी आखया, “ओठ, ओस बच्चे गी ते ओसदी मां गी लेईयै मिस्र देश गी नस्सी जा; ते जेलै तकर आऊँ थुआड़े कन्ने नेई आखां, ओस बेलै तकर उत्थें गै रवयो; किके हेरोदेस राजा  एस बच्चे गी तुपऐ मराना चांदा ऐ।”
\v 14 ओस बेलै ओ रातीं गै उठीयै बच्चे गी ते ओसदी मां गी लेईयै मिस्र गी चली गीया,
\v 15 ते हेरोदेस राजा  दे मरने तकर उत्थें गै रिया। एसकरी ओ वचन जेड़ा प्रभु ने होशे पविखवक्तें थमां आखे दा हा पूरा ओऐ; “मैं अपने जागत गी मिस्र बिचा सदया।”
\p
\v 16 जेलै हेरोदेस राजा  ने ए दिखया, के ज्योतिषियें ओसदे कन्ने तोखा कित्ता ऐ, ओस बेलै ओ गुस्सै कन्ने परोई गीया, ते लोकें गी भेजीयै ज्योतिषियें दे कन्ने ठीक-ठीक सुनाए गेदे बेलै दा लेखा बैतलहम ते ओदे आसे-पासे दी जगह दे सारे बच्चें गी जेड़े दो सालें दे जां ओस कोलां निक्के हे, मराई शडया।
\v 17 ओस बेलै जेड़ा वचन यिर्मयाह पविखवक्ता दे थमां अख्खे दा हा, ओ पूरा ओया;
\q
\v 18 “रामाह च एक वलाव-दी बाज सनाई दिती,
\q रोना ते बड़ा दोख्ख;
\q राहेल अपने बच्चें आसतै रुआ करदी ऐ,
\q ते चोप्प नेई होना चांदी ऐ, किके ओ ऊन नेई रे।”
\p
\v 19 हेरोदेस राजा  दे मरने दे बाद, प्रभु दे सोर्गदूत ने मिस्र च युसूफ गी सुखनें च प्रगट ओईयै आखया,
\v 20 “ओठ, बच्चे गी ते ओसदी मां गी लेईयै इस्राएल देश च चली जा, किके जेड़े बच्चे दे प्राण लेना चांदे न, ओ मरी गै।”
\v 21 ओ उठया, ते बच्चे ते ओसदी मां गी कन्ने लेईयै इस्राएल दे देश च आया।
\v 22 लेकन ओनें ऐ सुनीयै के अरखिलाउस अपने पिता हेरोदेस राजा  दी जगह यहूदीया दे उपर राज करा दा ऐ, उत्थें जाने आसतै डरी गीया। पी सुखनें च परमेसर थमां ए गल सुनीयै गलील जिले गी चली गीया,
\v 23 ते नासरत नां दी जगह च जाई बसया, तां करियै के ओ वचन पूरा ऊऐ, जेड़ा पविखवक्ता थमां आखया गेदा हा; “ओ नासरी नासरत दा रौने आला आखया जाग।”
\c 3
\s यूहन्ना पवित्र शनान देने आला
\p
\v 1 उनै दिनें च यूहन्ना पवित्रशनांन देने आला आईयै यहूदीया दे जंगल च ए परचार करना लगया;
\v 2 “मने गी फेरो, किके सोर्ग दा राज कोल आई गेदा ऐ।”
\v 3 ए उवै जेसदी चर्चा यशायाह पविखवक्ता थमां कित्ती गेई;
\q “जंगल च एक आले देने आले दी बाज आवा दी ऐ,
\q के प्रभु दा रस्ता त्यार करो, ओसदी सेड़क सीधी बनाओ।”
\p
\v 4 एस यूहन्ना ने ऊंट दे बालैं दे कपड़े पाएदे हे, ते लक च चमें दा टोटा बन्ने दा हा। ओसदी रुट्टी त्रिडियां ते जंगली मखीर हा।
\v 5 ओस बेलै यरूशलेम ते सारे यहूदीया, ते यरदन दे आले दूआले दे सब लोक ओदे कोल चली आए।
\v 6 उनै अपने-अपने पापें गी मनियै यरदन नदी च ओस थमां पवित्रशनांन लेता।
\p
\v 7 जेलै ओसने मते सारे फरीसियें ते सदूकियें गी पवित्रशनांन लेने आसतै अपने कोल औंदे दिखया, तां उनेंगी आखया, “ए सप दे बचयो, तुसेंगी ए गल्ल कोसनें आखी के औने आले कैर थमां नस्सो?
\v 8 एस आसतै मन फराने दे योग फल अनो;
\v 9 ते अपने-अपने मने च ए नेई सोचो के साड़ा पिता अब्राहम ऐ; किके आऊँ थुआड़े कन्ने आखना ऐ के परमेसर इनें पत्त्थरें थमां अब्राहम आसतै औलाद पैदा करी सकदा ऐ।
\v 10 ते ओनें कुआडी बूट्टें दी जड़ उपर रखी दी ऐ, एसकरी जेका-जेका बूट्टा  छैल फल नेई दिंदा, ओ बढ़या ते अग्ग बेच सुटया जाग।
\p
\v 11 “आऊँ तां पानी कन्ने तुसेंगी मन फेरने दा पवित्रशनांन दिनां ऐ, लेकन जेड़ा मेरे बाद औने आला ऐ, ओ मेरे कोलां जादै शक्ति आला ऐ; आऊँ तां ओदी नोक्क चुकने दे योग नेई; ओ ते तुसेंगी पवित्र आत्मा ते अग्गी कन्ने पवित्रशनांन देग।
\v 12 ओसदा शज ओदे अथ्थ बेच ऐ, ते ओ अपने खलाड़े गी छैल करियै साफ़ करग, ते अपनी कनक गी पंढे च किट्ठा करग, पर पोह गी ओस अग्गी च जाली देग जेड़ी कदें ईस्लग नेई।”
\p
\v 13 ओस बेलै यीशु गलील जिले थमां यरदन दे कंडै यूहन्ना दे कोल ओदे कोलां पवित्रशनांन लेने आसतै आया।
\v 14 लेकन यूहन्ना ए आखीयै उसी रोकना लगया, “मिकी तेरे अथ्थ दा पवित्रशनांन लेने दी जरुरत ऐ, ते तू मेरे कोल आया ऐ?”
\v 15 यीशु ने उसी ए जबाब दिता, “ऊन तां इयै गै ओना दे, किके साड़े बासतै एस रीति कन्ने सारी तार्मिकता गी पूरा करना ठीक ऐ।” ओस बेलै ओसने ओदी गल्ल मनी लेती।
\v 16 ते यीशु पवित्रशनांन लेईयै चट पानीयें चा उपर आया, ते ओस आसतै अम्बर खुली गीया, ते ओसने परमेसर दी आत्मा गी कबूतर आला लेखा उतरदे ते अपने उपर ओदे दिखया।
\v 17 ऐ अकाशवाणी ओई; “ऐ मेरा प्यारा पुत्तर ऐ, जेस उपर आऊँ मता गै खोश ऐं।”
\c 4
\s शतान थमां यीशु मसीह दी परिख्या
\p
\v 1 ओस बेलै पवित्र आत्मा यीशु गी सनसांन जगै च लेई गीया तां जे शतान थमां ओसदी अजमैश उवै।
\v 2 ओ चाली देन ते चाली रात बगैर रुट्टी दे रिया, इसदे बाद उसी पोक्ख लगी।
\v 3 ओस बेलै शतान ने कोल आईयै उसी आखया, “जे तू परमेसर दा पुत्तर ऐं, तां आखी दे के ऐ पत्थर रुट्टी बनी जांन।”
\v 4 यीशु ने जबाब दिता;
\q “पवित्र शास्त्र बेच लिखे दा ऐ, मनुक्ख सड़ा रुट्टी कन्ने गै नेई,
\q लेकन अर एक वचन जेड़ा परमेसर दे मुंह चा निकलदा ऐ,उसी मननें कन्ने जिंदा रौग।”
\p
\v 5 ओस बेलै शतान उसी पवित्र शैर यरूशलेम च लेई गीया ते मंदर दी चोटी उपर खड़ेरी दिता,
\v 6 ते ओसगी आखया, “जे तू परमेसर दा पुत्तर ऐं, ते अपने आप गी इत्थूं थलै सुट्टी ओड़; किके पवित्र शास्त्र च लिखे दा ऐ; ओ तेरे बारै च अपने सोर्गदूत गी उक्म देग, ते ओ तुगी अथ्थों अथ्थ चुकी लैगन; कुदै ऐसा नेई ओऐ के तेरे पैरें च पत्थरें कन्ने ठोकर लगे।”
\v 7 यीशु ने उसी आखया, “ऐ बी पवित्र शास्त्र च लिखे दा ऐ; तू प्रभु अपने परमेसर दी परिख्या नां कर।”
\v 8 पी शतान उसी एक बडे उच्चे पाड़े उपर लेई गीया ते सारी दुनिया दा राज ते ओसदी तन-दौलत दसियै
\v 9 उसी आखया, “जे तू गिरीयै मिगी मत्था टेकें, तां आऊँ सब केछ तुगी देई देगा।”
\v 10 ओस बेलै यीशु ने उसी आखया, “ऐ शतान दूर ओई जा, किके पवित्र शास्त्र च लिखे दा ऐ; तू प्रभु अपने परमेसर गी मत्था टेक, ते शड़ी ओसदी गै उपासना कर।”
\v 11 इसदे बाद शतान ओदे कोलां चली गीया, ते दिखो सोर्गदूत आईयै ओदी सेवा करन लगे।
\s यीशु दी शिखया दी शुरुआत
\p
\v 12 जेसलै ओसने ए सुनया के यूहन्ना  बंधी बनाई लिते दा ऐ, तां ओ यहूदीया दे लाके गी छुड़ीयै गलील जिले गी चली गीया।
\v 13 ते ओ नासरत गी छुड़ीयै कफरनहूम च, जेड़ा चील दे कंडै जबूलून ते नप्ताली दे गोत्रें दे लाके च हा, जाईयै रौन लगया;
\v 14 तां जे जेड़ा यशायाह पविखवक्तें थमां आखे गेदा हा, ओ पूरा उवै;
\q
\v 15 “जबूलून ते नप्ताली दे लाकें च,
\q चील दे रस्ते थमां यरदन दे पार, दुई जातीयें दा गलील जिला
\q
\v 16 जेड़े लोक नेरे च बैठे दे हे, उनै बड़ी लो दिखी; ते जेड़े मौत दे लाके ते ओदी छाऊं च बैठे दे हे, उंदे उपर लो चमकी।”
\p
\v 17 ओस बेलै थमां यीशु ने प्रचार करना ते ऐ आखना शुरू कित्ता, “मने गी फेरो किके सोर्ग दा राज कोल आई गेदा ऐ।”
\s पैलैं चेलें दा सदया जाना
\p
\v 18 गलील दी चील दे कंडै फिरदे ओई ओसने दो प्राऐं गी मतलब शमौन गी जिसी पतरस आखया जंदा ऐ, ते ओसदे प्रा अन्द्रियास गी चील च जाल सूटदे दिखया; किके ओ मछ्वे हे।
\v 19 यीशु ने उनेंगी गी आखया, “मेरे पिछें चली आओ, ते आऊँ तुसेंगी मनुक्ख दा पकड़ाने आला बनागा।”
\v 20 ओ तौलै जाले गी छुड़ीयै ओदे पिछें ओईये।
\p
\v 21 उत्त्थुआं दा अगें बदियै, यीशु ने ओर दो प्राऐं गी मतलब जब्दी दे पुत्तर याकूब ते ओदे प्रा यूहन्ना  गी दिखया। ओ अपने पिता जब्दी दे कन्ने किशती उपर जालें गी सधारा दे हे। ओसने उनेंगी गी बी बलाया।
\v 22 ओ फोरन किशती ते अपने पिता गी छुड़ीयै ओदे पिछें ओईये।
\s गलील बेच बमारें गी चंगा करना
\p
\v 23 ते यीशु सारे गलील जिले च फिरदे ओई उंदे प्रार्थनाकार च प्रचार करदा, ते राज दे शोभ समाचार दा प्रचार करदा, ते लोकें दी अर चाली दी बमारी ते कमजोरी गी दूर करदा रिया।
\v 24 ते सारे सीरिया लाके च जेड़ा गालील दे उतरी पासे च हा ओसदा यस फ़ैली गीया; ते लोक सारें बमारें गी, जेड़े बखरी-बखरी केसम दी बमारियें ते दुखे च झकड़े दे हे, ते जिंदे बेच दोष्टआत्मा हियां, ते मिर्गी आलें ते लकवे दे रोगियें गी उंदे कोल लेई आए ते ओसने उनेंगी गी चंगा कित्ता।
\v 25 ते गलील जिले ते दिकापुलिस (दस शैर) ते यरूशलेम, यहूदीया ते यरदन नदी दे परली बखी थमां पीड दी पीड ओदे पिछें ओई गेई।
\c 5
\s यीशु मसीह दी पाड उपर दी शिखया
\p
\v 1 यीशु एस पीड गी दिखियै पाड़ी उपर चली गीया, ते जेसलै बेई गीया ते चेलें ओदे कोल आईयै।
\v 2 ते ओ उनेंगी ए शिखया देन लगया के
\s तन्न बोल
\q
\v 3 “तन्न न ओ,जेड़े परमेसर दी लोड समझदे न, किके सोर्ग दा राज उंदा ऐ।
\q
\v 4 तन्न न ओ,जेड़े बसोस करदे न, किके परमेसर उनेंगी तसल्ली देग।
\q
\v 5 तन्न न ओ, जेड़े नींदे न, किके ओ तरती दे वारस ओगन।
\q
\v 6 तन्न न ओ, जेड़े तरमी बनियै रौना चांदे न, किके ओ रजाए जागन।
\q
\v 7 तन्न न ओ,जेड़े तरस खंदे न, किके उन्दे उपर तरस कित्ता जाग।
\q
\v 8 तन्न न ओ, जिंदे मन साफ़ न, किके ओ परमेसर गी दिखघंन।
\q
\v 9 तन्न न ओ, जेड़े मेल कराने आले न, किके ओ परमेसर दे बच्चे अख्खे जाघंन।
\q
\v 10 तन्न न ओ, जेड़े तर्म आसतै सताए जंदे न, किके सोर्ग दा राज उन्दा गै।”
\p
\v 11 “तन्न ओ तोस, जिसलै मेरे चेलें ओनें दे खातर मनुक्ख थुआड़ी निंदाया करन, ते सतान ते चुठ बोली-बोली थआड़े वरोध च सारी किसम दियां बुरीयां गल्लां आखन।
\v 12 ओस बेलै खुश ते मगन ओयो, किके सोर्ग च थुआड़े लेई बड़ा फल ऐ। एसकरी के उनेंगी उनै पविखवक्तें गी जेड़े थुआड़े थमां पैलैं हे इयां ग़ै सताया हा।”
\s लून ते लोई दा तोल करना
\p
\v 13 “तोस तरती दे लून आला लेखा ओ; जेगर लून दा सुआद बिगड़ी जा, पी ओ केस चीज कन्ने लुनका कित्ता जाग? पी ओ किसे बी कम्में दा नेई, रऊंदा सिर्फ एस दे के बार सुट्टी दिता जा ते लोकें दे पैरें थलै मिंधी दिता जा।
\v 14 तोस दुनियां दी लो आला लेखा ओ। जेका शहर पाड़ दे उपर बसे दा ऐ ओ शपी नेई सकदा।
\v 15 ते लोग दीया बालियै दीपटे दे थलै नेई लेकन द्यूंट दे उपर रखदे न, ओसलै ओस कन्ने कर दे सब लोकें गी लो पुज्जदी ऐ।
\v 16 एस चाली थुआड़ी लो मनुक्खें दे अगें चमके के ओ थुआड़े पले कम्में गी दिखियै थुआड़े पेओ दी जेका सोर्ग बेच ऐ मैमा करन।
\s कनून दा पूरा ओना
\p
\v 17 “ऐ नेई समझयो, के आऊँ मूसा दे कनून जां पविखवक्तें दी लिखी दियां गल्लां शुपाने आस्ते आएदा ऐं शुपाने आस्ते नेई, लेकन पूरा करने गी आएदा ऐं।
\v 18 किके आऊँ थुआड़े कन्ने सच आखना ऐं, के जिसलै तकर अम्बर ते तरती टली नेई जाघंन ओस बेलै तकर कनून बिचा एक मात्रा जां एक बिंदु बी बगैर पूरा ओए दे नेई टलग।
\v 19 एसकरी जेड़ा कोई इन्हें निकें थमां निके उक्में बिचा कुसे एक गी बी नेई मनग, ते उवै जेया लोकें गी सिखाग, ओ सोर्ग दे राज बेच सबनी थमां निका आखया जाग; लेकन जेड़ा कोई इन्हें उक्में दा पालन करग ते उनेंगी गी सिखाग, उसी सोर्ग दे राज च बड़ा अखाया जाग।
\v 20 किके आऊँ थुआड़े कन्ने आखना ऐं, के जे थुआड़ी तार्मिकता शास्त्रियें ते फरीसियें दी तार्मिकता थमां बैतर नेई होग, तां तोस सोर्ग दे राज बेच कदें बी जाई नेई सकगे।
\s कत्तल ते गुस्सै दी सज़ा
\p
\v 21 “तोस सुनी चुके दे ओ, के पराने जमान्ने च परमेसर ने बुजुर्गे गी के आखया हा के हत्या नेई करनी, ते जेड़ा कोई हत्या करग ओ दालत च सज़ा दे काबल ओग।
\v 22 लेकन आऊँ थुआड़े कन्ने ऐ आखना ऐ, के जेका कोई अपने प्रा दे उपर रोह करग, ओ परमेसर थमां सज़ा दे आक्दार ओग, ते जेका अपने प्रा गी नकमां आखघ ओ महासभै  च सज़ा दे काबल ओग; ते जेका कोई आखे ओ बेवकूफा ओ नरक दी अग्ग दे सज़ा दे काबल ओग।
\v 23 एसकरी ते जिसलै तू अपनी पेंट गी बेदी उपर लेई अवै, ते उत्थें तुगी याद अवै, के तेरे प्रा दे मन च तेरे लेई केश नराजगी ऐ,
\v 24 तां अपनी पेंट उत्थें बेदी दे कोल शुड़ी दे समुक ते जाईयै पैलैं अपने प्राऊ राज नमां कर ते तैलूं आईयै अपनी पेंट चढ़ा।
\v 25 जदूं तकर तू अपने दोष लाने आले कन्ने रस्ते बेच ऐं, ओस कन्ने चट सुलाह करी लै कुतै ऐसा नेई होवे के दुश्मन तुगी न्यायी गी सोंपै, ते न्यायी तुगी सपाई गी सौपी दे, ते तू जेलै च सुट्या जा।
\v 26 आऊँ थुआड़े कन्ने सच अखनां ऐं के जेलै तकर तू रति-रति देई नेई दें तैलूं तकर उथुन्दा छुड़की नेई सकगा।
\s ब्यभिचार दे बारै च शिखया
\p
\v 27 “तोस सुनी चुके दे ओ के उक्म के आखदा ऐ के आखया गेदा हा, ब्यभिचार नेई करयो।”
\v 28 लेकन आंऊ थुआड़े कन्ने ऐ अखनां ऐ, के जेड़ा कोई कुसे जनानी गी बुरी नजर कन्ने बी दिखग ओ अपने मने च ओस कन्ने ब्यभिचार करी चुके दा ऐ।
\v 29 जे तेरी सज्जी आख तुगी ठोकर दियै, तां उसी कढीयै अपने कोलां सुट्टी दे; किके तेरे आसतै इयै ठीक ऐ के तेरे अंगें बिचा एक नाश ओई जा ते तेरा सारी जिंद नरक बिच नेई जा।
\v 30 जेकर तेरा सज्जा हत्थ तुगी ठोकर दे, तां उसी कट्टीयै सुट्टी दे; किके तेरे आसतै इयै पला ऐ के तेरे अंगां बिचा एक नाश ओई जा ते तेरा सारा जिंद नरक बिच नेई सुटेया जाए।
\s लेखत दे बारै च शिखया
\p
\v 31 “ऐ बी गलाया गीया हा, ‘जेहड़ा कोई अपनी करेआली गी कढी उड़े, तां ओदी ओ लेखत देई दियै।’
\v 32 लेकन आंऊ थुआड़े कन्ने ऐ आखना ऐ के जेहड़ा कोई अपनी करेआली गी ब्यभिचार दे बगैर किसे होर भान्ने थमां तलाक दियै, ते ओ उस्स थमां ब्यभिचार करांदा ऐ; ते जेहड़ा कोई उस्स त्यागी ओई दे कन्ने ब्याह करै, ओ ब्यभिचार करदा ऐ।”
\s कसम नेई खानी
\p
\v 33 “तोस सुनी चुके दे ओ के उक्म के आखदा ऐ पराने जमान्ने दे लोकें कन्ने गलाया गेदा हा, चुठी कसम नेई खायो, लेकन प्रभु आसतै अपनी कसम गी पूरी करयो।
\v 34 लेकन आंऊ थुआड़े कन्ने ऐ आखना ऐ के कदें बी कसम नेई खायो; नां गै सोर्ग दी, किके ओ परमेसर दा संघासन ऐ;
\v 35 नां गै तरती दी, किके ओ ओदे पैरें दी चौकी ऐ; नां यरूशलेम दी, किके ओ महाराजा दा शैर ऐ।
\v 36 अपने सिरे दी बी कसम नेई खायो, जां नेई दी नेई ओए;
\v 37 किके जे केश एस थमां मता ओंदा ऐ ओ शतान थमां ओंदा ऐ।
\s बदला नेई लेना
\p
\v 38 “तोस सुनी चुके दे ओ के कनून के आखया गेदा हा, आख दे बदलै आख, ते दंद दे बदलै दंद।
\v 39 लेकन आंऊ थुआड़े कन्ने ऐ आखना ऐ के बुरे दा मकाबला नेई करयो; लेकन जेका तेरे मुं दे सज्जे पासे चांड मारे, ओसदी बक्खी दुआ बी फेरी दे।
\v 40 ते कोई तेरे उपर मकदमा करियै तेरा कुरता लेना चाह,ओस बेलै उसी दुवा बी लेना दे।
\v 41 जे तुगी कोई एक मील इयां गै लेईया ते तू ओदे कन्ने दो मील चली जाना।
\v 42 जे कोई तेरे थमां केश मंगै, उसी देई दे; ते जेड़ा कोई तेरे थमां दुआर लेना चा, ओदे थमां मुंह नेई फेर।
\p
\v 43 “तोस सुनी चुके दे ओ के आखया गेदा हा, अपने गुआंडी कन्ने एर्ख रखना, ते अपने बैरी कन्ने बैर।
\v 44 लेकन आंऊ थुआड़े कन्ने ऐ अखनां ऐ के अपने बैरीयें कन्ने एर्ख रखो ते अपने सताने आलें आसतै प्रार्थना करो,
\v 45 जेस कन्ने तोस अपने सोर्गा दे पिता दी बच्चे बनगेओ किके ओ पले ते बुरे दौनीं उपर अपना सूरज चाढ़दा ऐ, ते तरमी ते पापी दौनीं उपर अपनी बरखा बरांदा ऐ।
\v 46 किके जे तोस अपने प्यार रखने आलें कन्ने गै प्यार करो तां थुआड़े आसतै के फल ओग? के चुंगी लेने आले बी इयां गै नी करदे?
\p
\v 47 “जेकर तोस बी छडा अपने प्राऊ गी गै नमस्ते करदे ओ, ते केड़ा बड़ा कम करदे ओ? के गैर जातीयां बी ऐ जेया नेई करदीयां?
\v 48 एसकरी लोड्दा ऐ के तोस सेई बनो, जियां थुआड़ा सोर्ग दा पिता सेई ऐ।”
\c 6
\s पेंट दे बारै च शिखया
\p
\v 1 “चकने रवो! तोस मनुक्खें गी दसने आसतै अपने तर्म दे कम नेई करो, नेई तां अपने सोर्गे दे पिता कोलां केश बी फल नेई पागे।
\v 2 एसकरी जेलै तू दान करें, तां अपने अग्गें टंढोरा नेई बजायां, जियां पखंडी, प्रार्थनाकार  च ते गलीयें च करदे न, तां जे लोक उंदी सिफत करन। आंऊ थुआड़े कन्ने सच अखनां ऐ के ओ अपना नाम पाई चुके देन।
\v 3 पर जेलै तू दान करें, ते जे तेरा सज्जा हत्थ करदा ऐ, उसी तेरा खबे हत्थ नेई जानी सकै।
\v 4 तां जे तेरा दान खट्टे दा रवै, ते ओस बेलै तेरा पिता जेका गोप्त च दिखदा ऐ, तुगी नाम देग।
\s प्रार्थना करने दी शिखया
\p
\v 5 “जिसलै तू प्रार्थना करै, ते पखंडीऐं आला लेखा नेई ओ, किके लोकें गी दसने आसतै प्रार्थनाकार  च ते सिड़कें दे बश्कार खड़ोईयै प्रार्थना करना उनेंगी गी छैल लगदा ऐ। आऊँ थुआड़े कन्ने सच अखनां ऐ के ओ अपना नाम पाई चुके देन।
\v 6 लेकन जेसलै तू प्रार्थना करै, ते अपनी कमरे च जा; ते दराजा बंद करियै अपने पिता थमां जेड़ा ओस जगह गोप्त च ऐ प्रार्थना कर; ओस बेलै तेरा पिता जेड़ा गोप्त च दिखदा ऐ, तुगी नाम देग।
\v 7 प्रार्थना करदे बेलै दुई जातीयें आला लेखा बार बार नेई बोलेयो, किके ओ समझदे न के उंदे मता बोलने कन्ने उंदी सुनी जाग।
\v 8 इसै आसतै तोस उंदे जेया नेई बनो, किके थुआड़े पिता थुआड़े मंगने थमां पैलैं गै जानदा ऐ के तुसें गी के-के जरुरतां न।
\p
\v 9 “तोस एस तरीके प्रार्थना करा करो
\q ऐ साड़े पिता, तू जेड़ा सोर्ग च ऐं; तेरा नां पवित्र मनया जा।
\q
\v 10 तेरा राज अवै। तेरी मर्जी जियां सोर्ग च पूरी ओंदी ऐ, उआं गै तरती उपर बी ऊऐ।
\q
\v 11 साड़े दिन पर दी रुट्टी जिन्नी अज्ज असैं चाईदी ऐ असेंगी दे।
\q
\v 12 ते जेस चाली असैं अपने दुश्मनें गी माफ़ कित्ता ए, उआं गै तू बी साड़े पापें गी माफ़ कर।
\q
\v 13 ते असेंगी परिख्या च नेई अन, लेकन शतान थमां बचा; (किके राज ते समर्थ ते मैमा म्हेशा तेरे गै। आमीन।)”
\p
\v 14 “एसकरी अगर तोस मनुक्ख दे पाप माफ़ करगे, तां थुआड़े सोर्ग दे पिता बी तुसेंगी माफ़ करग।
\v 15 ते जे तोस मनुक्ख दे पाप माफ़ नेई करगे, तां थुआड़े पिता बी थुआड़े पाप माफ़ नेई करग।”
\s उपवास दी शिखया
\p
\v 16 “जिसलै तोस उपवास करो, तां पखंडीयें आला लेखा थुआड़े चेरे उपर दुआसी नेई छाई दी रवै, किके ओ अपना मुंह लमकाईयै रखदे न, तां जे लोग उनेंगी उपवासी समझन। आंऊ थुआड़े कन्ने सच आखना ऐं के ओ अपना नाम पाई चुके दे न।
\v 17 लेकन जिसलै तू उपवास रखें तां अपने सिरे उपर तेल मल ते मुंह तोओ,
\v 18 तां जे लोग नेई लेकन तेरा पिता जेड़ा गोप्त च ऐ, तुगी उपवास रखने आला जानें। एस आलत च तेरा पिता जेड़ा गोप्त च दिखदा ऐ, तुगी नाम देग।”
\s सोरग बेच तन्न किट्ठा करो
\p
\v 19 “अपने आसतै तरती उपर तन्न किट्ठा नेई करो, जित्त्थें कीड़ा ते जंग खराब करदे न, ते जित्त्थें चोर सेतर लांदे ते चोरी करदे न।
\v 20 पर अपने आस्ते सोर्ग च तन्न किट्ठा करो, जित्त्थें नेई गै कीड़ा ते जंग खराब करदे न, ते जित्त्थें चोर न सेतर लांदे ते न चोरदे न।
\v 21 किके जित्त्थें तेरा तन्न ऐं उत्थें तेरा मन बी लगे दा रौग।
\s जिंदु दी लो
\p
\v 22 “जिंदु दी लो अख आला लेखा ऐ; एसकरी जेकर तेरी आख ठीक उवै, तां तेरी सारी जेंद बी लोई च ओग।
\v 23 पर जेगर तेरी आख पैअडी उवै, तां तेरा सारा जेंद बी नेरे च ओग; एसकरी ओ लो जेकी तेरे च ऐ जेकर नहेरा उवै तां ओ न्हेरा जेड़ा तेरे अन्दर ऐ किन्ना बडा ओग!
\s किसे गल दी चेंता नेई करनी
\p
\v 24 “कोई मानु दाऊँ मालकें दी सेवा एको बेलै नेई करी सकदा, किके ओ एक कन्ने बैर ते दुए कन्ने एर्ख रखग, जां एक कन्ने एर्ख रखग ते दुए गी तोछ समझग। तोस परमेसर ते तन्न-दौलत दौनीं दी सेवा नेई करी सकदे।
\v 25 एस आस्ते आऊँ तुसें गी आखना के अपने प्राण आसतै ऐ चिंता नेई करनी के अस के खागे ते के पीगे; ते नां अपनी जिंदु आसतै के के लागे। प्राण रुट्टी थमां, ते जेंद कपड़े कोलां बडी ए!
\v 26 अम्बर दे पैंछीयें गी दिखो! ओ नां राह्ंदे न, नां कटदे न, ते नां गै पांडार किट्ठा करदे न; पी बी थुआड़े सोरग दे पिता उनेंगी गी खलांदा ऐ। के तोस उंदे थमां मता मोल नेई रखदे?
\v 27 थुआड़े च ऐसा कोन ऐ, जेड़ा चिंता करियै अपनी उम्र बिचा एक कड़ी बी बदाई सकदा ऐ?
\p
\v 28 “ते कपड़े आसतै के चेन्त्ता करदे ओ? जंगली घाह दे फूलें उपर ध्यान करो के ओ कियां बददे न; ओ नां गै मेंनत करदे,न नां कतदे न।
\v 29 तां बी आंऊ थुआड़े कन्ने आखना ऐ के सुलैमान राजा बी, अपनी सारी शानो-शौकत च उंदे बिचा कोदे आला लेखा कपड़े नेई लांदे नेई पादे हे।
\v 30 एसकरी जेलै परमेसर मदान दे काह गी, जेड़ा अज्ज ऐ ते कल अग्गी च सुट्ट्या जाग, ऐसा कपड़ा लुआंदा ऐ, ते ऐ कट विश्वास आलियो, तुसेंगी ओ कि नेई लुआग?
\p
\v 31 “एसकरी तुसें चैनता करियै ऐ नीं आखना के अस के खागे, जां के पीगे, जां के लागे।
\v 32 किके गैर जातीयां इन्हें चीजें दी खोज बेच रैंह्दे न, लेकन थुआड़ा सोर्ग दा पिता जानदा ऐ के तुसेंगी इनें सब चीजें दी जरुरत ऐ।
\v 33 एस आसतै पैलैं तोस परमेसर दे राज ते ओदे तर्म गी टूंडो ते ऐ सब चीजां बी तुसें मिली जांघन।
\v 34 एसकरी कल दी चिंता नेई करो, किके कल दा धयाडा अपनी चैनता अप्पुं करी लैह्ग; अज्ज आसतै अज्जे दा दुःख गै मता ऐ।”
\c 7
\s दोष मत लाओ
\p
\v 1 “न्याय नेई करो के थुआड़ा बी न्याय कित्ता जा।
\v 2 किके जेस तरीके तोस दुयें दा न्याय करगे ओ उसै तरीके परमेसर थुआड़ा बी न्याय करग; ते जिस तोल कन्ने तोस तोल्दे ओ, उसै तोल कन्ने बी थुआड़े आसतै तोलया जाग।
\p
\v 3 “तुं अपने प्राऊ दी अखी दे तिनके दे बारै चैनता नी करयां, एदे बजाये अपनी अखी दे ढेले दी चैनता कर।
\v 4 जेगर तेरी गै अखी च केट ऐ, ते तू अपने प्रा गी कियां आखी सकना ऐ, लेई आ आऊँ तेरी अखी चा तेनका कढां?
\v 5 ए पखंडी, पैलैं अपनी अख बिचा ढेले कढी लै, ओस बेलै तू अपने प्राऊ दी अखी दा तेनका सच्चें ग़ै दिखियै कढी सकगा।
\p
\v 6 “शोद्ध चीज कुत्तें गी नेई दियो, ते अपने मोती सूरें दें अग्गें नेई सुटो; ऐसा नेई उवै के ओ उनेंगी पैरें थलै मिंदन ते पर्तोइयै तुसेंगी चिरी देन।
\s परमेसरै कोलां मंगनां ते थोना
\p
\v 7 “मंगो तां तुसेंगी दिता जाग; तुपो तां तुसेंगी थोग; ठोहरगे तां थुआड़े आसतै दराजा खोलया जाग;
\v 8 किके जेड़ा कोई मंगदा ऐ; उसी मिलदा ऐ; ते जेड़ा तुपदा ऐ, उसी थोंदा ऐ; ते जेड़ा ठोहरदा ऐ ओदे आस्ते खोलया जाग।
\p
\v 9 “थुआड़े च ऐसा कोन मनुक्ख ऐ, के जे ओसदा पुत्तर ओस थमां रुट्टी मंगै, तां ओ उसी पत्थर दे?
\v 10 जां मछी मंगै, तां ओ उसी सप्प दे?
\v 11 एस आसतै जे तोस बुरे ओईयै, अपने बच्चें गी छैल चीजां देना जानदे ओ, तां थुआड़ा सोर्ग दा पिता अपने मंगने आलें गी छैल चीजां कि नीं देग?
\v 12 एसकरी जे केश तोस चांदे ओ के मनुक्ख थुआड़े कन्ने करै, तोस बी उन्दे कन्ने उआं गै करो; किके कनून ते पविखवक्तें दी इयै शिखया ऐ।
\s सौखा ते औखा रस्ता
\p
\v 13 “तंग ढेवढी थमां लन्गो, किके चैडा ऐ ओ रस्ता ते सौखा ऐ ओ रस्ता जेड़ा नाश आले पासेगी लेई जन्दा ऐ; ते मते सारे लोग न जेड़े ओदे बिचें अन्दर औंदे न।
\v 14 किके तंग ऐ ओ ढेवढी ते औखा ऐ ओ रस्ता जेड़ा जीनें आल्ले पासेगी पज्जांदा ऐ; ते कट न जेके ओ जीनें गी ओ थोंदा ऐ।
\s फलें कोलां बूटे दी पनछान
\p
\v 15 “चुट्ठे पविखवक्तें थमां चकने रवो, जेड़े पिड्डें दे पेश च थुआड़े कोल औदें न, लेकन असल च ओ चिरी खाणे आलें गिदड न।
\v 16 उंदे फलें कोलां तोस उनेंगी गी पनछानी लैगे। के चुड़ीयें थमां अंगुर, जां कंडै थमां अंजीर खूँढदे न?
\v 17 एस चाली अर एक छैल रुक्ख छैल फल दिन्दा ऐ।
\v 18 छैल रुक्ख माड़ा फल नेई देई सकदा, ते नां गै माड़ा रुक्ख छैल फल देई सकदा ऐ।
\v 19 जेड़ा-जेड़ा रुक्ख छैल फल नेई लांदा, ओ कटीयै ते अग्गी बेच सुट्ट्याया जंदा ऐ।
\v 20 एस चाली उंदे फलां थमां तोस उनेंगी गी पंछानी लैगे।
\p
\v 21 “जेड़ा मिगी, ए प्रभु! ए प्रभु! आखदा ऐ, उंदे बिचा अर एक सोर्ग दे राज बेच दाखल नेई ओग, लेकन ओऐ जेड़ा मेरे सोरग दे पिता दी मर्जी उपर चालदा ऐ।
\v 22 ओस धयाडै मते सारे लोग मिगी आखघन, ए प्रभु! ए प्रभु, के तेरे नां कन्ने असैं औने आलयां पविख्वानीयां नेई सनाईयां, ते तेरे नां कन्ने दोष्टआत्मायें नेई कढीयां, ते तेरे नां कन्ने मते सारे चमत्कार कम नेई कित्ते?
\v 23 ओस बेलै आंऊ उंदे कन्ने खुलीयै आखी देगा, मैं तुसेंगी कदें बी नेई समझया के तोस मेरे अपने ओ। पैड़े कम करने आलयो, मेरे थमां चली जाओ।
\s अकलमन्द ते बेबकूफ मानु
\p
\v 24 “एसकरी जेड़ा कोई मेरीयां ऐ गल्लां सुनीयै उनेंगी गी मनदा ऐ, ओ ओस अकलमन्द मनुक्ख आला लेखा बनग जेनें अपना कर चट्टान उपर बनाया।
\v 25 ते बरखा पेई, ते अहाड़,आए ते तफान चलया ते ओस कर गी टकरां लगियाँ, पी बी ओ नेई किरिया, किके ओसदी मनैद चट्टान उपर पाई दी ही।
\v 26 लेकन जेड़ा कोई मेरीयां ऐ गल्लां सुनदा ऐ ते उंदे उपर नेई चालदा, ओस मनुक्ख दे जेया ओग जिस ने अपना कर रेते उपर बनाया।
\v 27 ते बरखा पेई, अहाड़ आया, ते तफान चलया, ते ओस करै गी टकरां लगियाँ ते ओ किरीयै सत्यानाश ओई गीया।
\p
\v 28 “जेलै यीशु ऐ गल्लां आखी चुके, ते ऐसा ओया के पीड ओदीयें शिखयें कन्ने अरान ओई,
\v 29 किके ओ उंदे कन्ने शास्त्रियें आला लेखा नेई लेकन अधिकारियें आला लेखा उनेंगी गी शिखया दिंदा हा।”
\c 8
\s कोढ़ दे रोगी गी छुईयै चंगा करना
\p
\v 1 जेलै ओ ओस पाड दे उपरा उतरया, ते एक बड़ी पीड ओदे पिछें चलना लगी।
\v 2 ते एक कोढ़ मनुक्ख कोल आईयै उसी नमश्कार कित्ता ते आखया, “ए प्रभु, जे तुं चां ते मिगी शोद्ध करी सकना ऐं।
\v 3 यीशु ने अथ्थ बदाईयै उसी छूता,ते आखया, आऊँ चान्ना ऐं तुं शोद्ध ओई जां। ते ओ उसै कढी कोढ़ थमां शोद्ध ओई गीया।
\v 4 यीशु ने उसी आखया, देख, कुसे गी नेई गलायां, लेकन जाईयै अपने आप गी याजक गी दस ते जेड़ा चढ़ावा मूसा ने आखया ऐ उसी चढ़ा तांके उन्दे आसतै गवाई ओई जा।”
\s सूबेदार दे विश्वास उपर यीशु थमां सिफत
\p
\v 5 ते जेलै ओ कफरनहूम शैर च आया उत्थें एक रोमी अफसर जेड़ा सौ सपाईए उपर अधिकारी हा ओदे कोल आईयै ओदे अग्गें अर्ज कित्ती,
\v 6 “ए प्रभु, मेरा सेवक कर च लकवे दा मारा बड़ा दुखी पेदा ऐ जेड़ा इल्ली बी नेई सकदा ए।
\v 7 ओसने ओदे कन्ने आखया,आऊँ आईयै उसी चंगा करगा।
\v 8 सूबेदार ने उसी जबाब दिता, हे प्रभु, आऊँ एस काबल नेईयैं के तोस मेरे कर च आओ,पर छडा म्हुन्यें चा आखी दियो तां मेरा सेवक चंगा ओई जाग।
\v 9 किके आऊँ बी ताबे च न, ते सपाई मेरे दीन न। ते जेलै एक गी आखना ऐं जा! तां ओ जंदा ऐ; ते दुए गी आ! तां ओ औन्दा ऐ; ते अपने दास गी अखनां ऐं के ए कर! तां ओ करदा ऐ।”
\p
\v 10 ऐ सुनीयै यीशु गी अरांनगी लगी, ते जेड़े ओदे पिछें आवा करदे हे उनेंगी गी आखया, “आऊँ थुआड़े कन्ने सच आखना ऐं के मैं इस्राएल च बी ऐसा विश्वास करने आला नेई लबा।
\v 11 ते आऊँ थुआड़े कन्ने आखना ऐं के चडदी ते करोंदी आली बखी थमां मते सारे दुई जाती दे लोग आईयै अब्राहम ते इसहाक ते याकूब दे कन्ने सोर्ग दे राज बेच ताम च बैठघंन।
\v 12 पर राज दी औलाद जेड़ी बार नेरे च सुट्टी दिते जाघंन; उत्थें रोना ते दंद पीसना ओग।”
\v 13 ओलै यीशु ने सूबेदार कन्ने आखया, “कार जा, जे नियां तेरा बश्वास ऐ उवै जेया तेरे आसतै ओई जा।” ते ओसदा दा सेवक उसै बेलै चंगा ओई गीया।
\s पतरस दे कर च लग-लग बमारी आलें लोकें दी चंगाई
\p
\v 14 ते यीशु ने पतरस दे कर आईयै, ओदी ससु गी बड़ा बखार च बिस्तरे च पेदा दिखया।
\v 15 ओसने ओदा हत्थ छूता ते ओसदा बखार उतरी गीया, ते ओ उठीयै ओसदी सेवा करन लगी।
\v 16 जेलै शाम ओई ओस बेलै ओ ओदे कोल मते सारे लोकें गी लेई आए जिंदे बेच दोष्टआत्मायें हियां ते ओसने उनेंगी आत्में गी अपने वचन कन्ने कड्डी दिता; ते सारें बमारें गी चंगा कित्ता।
\v 17 तां जे जेड़ा वचन यशायाह पविखवक्ता थमां गलाया गेदा हा ओ पूरा ऊऐ; “ओसने अप्पुं गै साड़ी कमजोरीयें गी लेई लीता ते साड़ी बमारियें गी चुकी लेता।”
\s यीशु दा चेला बनने दा मोल्ल
\p
\v 18 यीशु ने अपने चौनी पासें थमां एक बड़ी पीड दिखियै झील दे दुए पार जाने दा उक्म अपने चेलें गी दिता।
\v 19 ते जेस ले ओ जाने आले हे ओस बेलै एक शास्त्रीयै कोल आईयै उसी आखया, “ए गुरु, जित्त्थें कुतै तू जागा, आऊँ तेरे पिछें-पिछें तेरा चेला बनियै चलगा
\v 20 यीशु ने उसी आखया, गिदडें दे नेर ते अम्बर दे पैंछीयें दे अलड़े ओदे न; पर मिगी मनुक्ख दे पुत्तर आसतै सेर खटने दा बी थार नेई ऐ जिथें मैं बसां करी सक्कां।
\v 21 एक ओर चेलें ने उसी आखया, ए प्रभु, मिकी पैलैं जानां दे के मेरे पिता दे मरने दे बाद ओदा संस्कार करां।
\v 22 यीशु ने ओस कन्ने आखया, तू मेरे पिछें चेला बनिए आई जा, ते आत्मा दे मोदें गी अपने मोड़दें दा संस्कार करना दे।”
\s लैरेंई ते तूफान गी चोप्प कराना
\p
\v 23 जेसलै ओ किशती उपर चढ़या, ते ओदे चेलें ओदे पिछें ओई गै।
\v 24 ते दिखो, चील दे बिच एक बड़ा तफान आया के किशती लैरें कन्ने ढूबनां लगी, ते ओ सवा करदा हा।
\v 25 ओस बेलै उनै कोल आईयै उसी जगाया ते आखया, “ए प्रभु, असेंगी बचा, अस नाश ओआ क्र्न्यां न।
\v 26 ओसने उनै गी आखया, ऐ थोड़ा बश्वास करने आलयो, कि डरदे ओ? ओस बेलै ओसने खड़ोईयै तफान ते पानी गी डांटेया, ते सब केश चोप्प ओई गीया।
\v 27 ते लोग रांन ओईयै आखना लगे, ऐ कदीया मनुक्ख ऐ के तफान ते पानी बी ओदे उक्म गी मनदे न।”
\s पुतें गी सूरें दे झोंढ च परतनाँ
\p
\v 28 जेसलै ओ दुए पार गदरेनियों दे देश च पुज्जया, ते दो मनुक्ख जिंदे बेच दोष्टआत्मा थीयां कबरें चा निकलदे ओई उसी मिले। जेड़े इन्नें तेज तरार हे के कोई बी ओस रस्ते थमां जाई नेई सकदा हा।
\v 29 ते उनै जोरें करलाईयै आखया, “ऐ परमेसर दे पुत्तर, साड़ा तेरे कन्ने के कम? के तू बेलै थमां पैलैं असेंगी दोख देने गी इत्त्थैं आएदा ऐ? (लूका 4:34)
\v 30 उंदे थमां केश दूर मते सूरें दा एक बड़ा झोण्ड चरा दा हा।
\v 31 दोष्टआत्मायें उसी ऐ आखीयै अर्ज कित्ती, जे तो असेंगी कढना ऐ, तां सूरें दा झोण्ड च भेजी दे।
\v 32 ओसने उनेंगी,आखया जाओ! ते ओ निकलियै सूरें च चली गेईयां ते, सारा झोण्ड ठिले दे उपरा कड़ाके कन्ने पानीयें बेच जाई पेया, ते डुब्बी मरया।
\v 33 ते गुआल नस्से, ते शैर च जाईयै ऐ सब गल्लां ते जिंदे बेच दोष्टआत्मा थीयां उंदा सारा हाल आखी सनाया।
\v 34 ओसलै सारे शैर दे लोग यीशु कन्ने पेंट करने गी निकली आए, ते उसी दिखियै अर्ज कित्ती के साड़ी जगै चा चली जा।”
\c 9
\s एक लकवे दे रोगी गी चंगा करना
\p
\v 1 पी ओ किशती उपर चढ़ीयै पार गीया, ते अपने शैर च आया।
\v 2 ते, केश लोग एक लकवे दे रोगी गी खट्टे उपर रखियै ओदे कोल लेई आए। यीशु ने उन्दा बश्वास दिखियै, ओस लकवे दे रोगी गी आखया, “ए पुत्तर, इम्त रख; तेरे पाप माफ़ ओईए।”
\v 3 ते केई शास्त्रियें सोचया, “ऐ तां परमेसर दी निंदया करदा ऐ।”
\v 4 यीशु ने उन्दे मन दी गल्लें गी समझीयै गलाया, “तोस लोग अपने-अपने मनें च बुरी सोच कि करा दे ओ?
\v 5 ठीक के ऐ? ए गलाना, तेरे पाप माफ़ ओए जां ए गलाना, उठ ते चल फेर।
\v 6 पर एसकरी के तुसेंगी पता चली जा के आऊँ मनुक्ख दा पुत्तर गी तरती उपर पाप माफ़ करने दा अख्त्यार ऐ, ओनें लकके दे रोगी गी आखया, ओठ ते अपनी खट चोक, ते अपने कर चली जा।”
\v 7 ओ एकदम उठीयै अपनी खट चुकियै अपने कर गी चली गीया।
\v 8 लोग ऐ दिखियै डरी गै ते परमेसर दी मैमा करना लगे जेस ने मनुक्ख गी ऐ नियां अख्त्यार दिता दा ऐ।
\s यीशु थमां मत्ती गी बलाया जाना
\p
\v 9 उत्त्थुआं दा अगें गी ज्न्दे यीशु ने मत्ती नां दे एक मानुये गी चुन्गी दी चौकी उपर बैठे दा दिखया, ते उसी आखया, “मेरे पिछें ओई जाओ उथुन्यां दा उठीयै ओदे पिछें आई गीया
\p
\v 10 “ते जिसलै ओ कर च रुट्टी खाणे गी बैठे तां मते सारे चुन्गी लेने आले ते पापी आईयै यीशु ते ओदे चेलें कन्ने रुट्टी खाणे गी बैठे।
\v 11 ए सब केश दिखियै फरीसियें ओदे चेलें गी आखया, थुआड़ा गुरु चुन्गी लेने आलें कन्ने ते पापियें कन्ने कि खंदा ऐ?
\v 12 ए सुनीयै यीशु ने उंदे कन्ने आखया, वैद पलें-चंगे आसतै नेई पर बमारें लेई जरुरी ऐ।
\v 13 एसकरी तोस जाईयै एस दा मतलब समझी लियो; आऊँ बलि दा दान नेई पर दया चानां ऐं। किके आऊँ तर्मियें गी नेई, पर पापियें गी बलाने आएदा ऐं।”
\s यूहन्ना दे चेलें दा उपवास करने दा सुयाल
\p
\v 14 ओस बेलै यूहन्ना दे चेलें ओदे कोल आईयै आखया, “के गल ऐ के अस ते फरीसी इनें उपवास क्र्न्यां न, ते तेरे चेलें उपवास नेई करदे?
\v 15 यीशु ने उनेंगी आखया, के बराती, जेसलै तकर मराज उंदे कन्ने ऐ, बसोस करी सकदे न? लेकन ओ देन आई जाने न जिसलै मराज उंदे थमां बाख कित्ता जाग, ओस बेलै ओ उपवास करघंन।
\v 16 नमें कपड़े दा पैबन्द पराने कपड़े दे उपर कोई नेई लांदा, किके ओ पैबन्द ओस कपड़े थमां ओर केश खिची लैंदा ऐ, ते ओ मता फटी जंदा ऐ।
\v 17 ते लोग नमां अंगुरें दा रस परानी छागलें च नेई परदे न, किके इयां करने कन्ने मशकां फटी जनदीयां न ते अंगुरें दा रस रूडी जन्दा ऐ ते मशकां नाश ओई जनदीयां न; पर नमां अंगुरें दा रस नमीं मशकें च परदे न ते ओ दूऐ खराब नेई ओन्दे न।”
\s मरी दी कुड़ी गी जिन्दा ओना
\p
\v 18 “ओ उंदे कन्ने ऐ गल्लां करा दा ग़ै हा, के दिखो एक यहूदी अगबें ने आईयै उसी प्रणाम कित्ता ते आखया, मेरी कूडी हूंन गै मरी गेई ऐ, लेकन चलीयै अपना हत्त्थ ओस उपर रख, तां ओ जिंदी ओई जानी ऐ।
\v 19 यीशु उठीयै अपने चेलें समेत ओदे पिछें आई गीया।
\v 20 ते दिखो, एक जनांनी ने जिसी बारें सालें थमां खून पौंदा हा, ओदे पिछुंयां दा आईयै ओदे कपड़े दी चूग गी छुई लेता।
\v 21 किके ओ अपने मने च आखदी ही, अगर आऊँ ओदे कपड़े गी गै छुई लेगी तां चंगी ओई जागी।
\v 22 यीशु ने मुड़ीयै उसी दिखया ते आखया, बेटी इम्त रख; तेरे विश्वास ने तुगी चंगा करी दिता ऐ। इनें च ओ जनांनी उसै बेलै चंगी ओई गयी।
\v 23 जिसलै यीशु ओस अगबें दे कर च पुज्जया ते बौंसरी बजाने आलें गी ते पीड गी छोर मचांदै दिखया
\v 24 ओस बेलै आखया, पिछें अटी जाओ, कुड़ी मरी दी नेई, लेकन सुती दी ऐ। एस गल उपर ओ ओदा मजाक डुआना लगे।
\v 25 पर जिसलै पीड बार कढी उडी, तां ओसने अन्दर आईयै कुड़ी दा अथ्थ पकड़या, ते ओ जींदी ओई गयी।
\v 26 ते एस गल्ल दी चर्चा ओस सारै देश बेच फैली गयी।”
\s अन्नें दा विश्वास
\p
\v 27 जिसलै यीशु उत्त्थुआं दा अगें गी गीया, ते दो अन्नें ओदे पिछें ऐ आखदे ओई आए, “ए दाऊद दी औलाद, साड़े उपर दया कर!”
\v 28 जिसलै ओ कर च पुज्जया, ते ओ अन्नें ओदे कोल आए, ते यीशु ने उनेंगी आखया, के तुसेंगी विश्वास ऐ के आऊँ थोड़ीयां अख्खीं खोली सकनां ऐं? उनै ओदे कन्ने आखया आं, प्रभु!
\v 29 ओस बेलै ओनें उंदीयां अखीयाँ छुईयै आखया, थुआड़े विश्वास दे मताबक थुआड़े आसतै उयांगै ओई जा।
\v 30 ते उन्दिआं अखीयाँ खुली गेईयां। यीशु ने उनेंगी ठाकीयै खबरदार कित्ता ते आखया खबरदार, कुसे गी बी एस गल दा पता नेई लगे के मैं थुआड़े आसतै के कित्ता ऐ।
\v 31 पर उनै उत्त्थुआं दा निकलियै सारै लाके च ओस गल दी चर्चा फलाई दिती।
\s एक जल्ले दी चंगाई
\p
\v 32 जिसलै ओ दुए अन्नें बार जा करदे हे, ओस बेलै, लोग एक जल्ले गी जेसदे बेच दोष्ट आत्मा ही, ओदे कोल लेई आए;
\v 33 ते जेसलै दोष्टआत्मा कढी उडी तां जल्ला बोलनां लगी पिया। ते पीड ने रान ओईयै आखया, “इस्राएल च इयै नियां ओये दा असैं कदें बी नेई दिखया।”
\v 34 पर फरीसियें आखया, “ऐ तां दोष्टआत्मायें दे शासके दी मदद कन्ने दोष्टआत्मायें गी कढदा ऐ।”
\s मजदूरें गी पेजनें दी अर्ज
\p
\v 35 ते यीशु ते ओदे चेलें गालील दे सारें शैरें च ते घरां च फिरदा रे, ते ओ उंदे प्रार्थनाकार च शिखया दिंदा, ते परमेसर दे राज दा शोभ समाचार दा परचार करदा, ते अर किसम दी बमारी ते कमजोरी गी दूर करदा रिया।
\v 36 जिसलै ओसने पीड गी दिखया तां उसी लोकें उपर तरस आया, किके ओ उनै पिड्डें आला लेखा हे, जिन्दा कोई गुआल नेई ओंदा, परेशान ते पटकें आला लेखा हे।
\v 37 ओस बेलै ओनें अपने चेलें गी आखया, “पक्के दे खेतर मते न, लेकन मजदूर थुड़े न।
\v 38 एस आसतै खेतरें दे मालके अगें अर्ज करो के ओ अपने खेतरें च कम करने आसतै मजदूरें गी पेजी दियै।”
\c 10
\s बारां चेलें
\p
\v 1 पी ओसने अपने बारें चेलें गी कोल सद्दीयै, उनै दोष्टआत्मायें दे उपर अख्त्यार दिता के उनेंगी कढन ते सब किसम दियां बमारियें गी ते कमजोरीयें गी चंगा करन।
\p
\v 2 इनें बारां प्रेरित दे नां ऐ न; पैला शमौन, जिसी पतरस आखया जन्दा ऐ, ते ओसदा प्रा अन्द्रियास; जब्दी दा पुत्तर याकूब, ते ओसदा प्रा यूहन्ना;
\v 3 फिलिप्पुस, ते बरतुल्मै, थोमा, ते चुन्गी लेने आला मत्ती, हलफई दा पुत्तर याकूब, ते तद्दै,
\v 4 शमौन कनानी, ते यहूदा इस्करियोती जेस ने उसी पड़काई दिता।
\s चेलें गी सेवा आसतै पेज्या जाना
\p
\v 5 इनें बारें चेलें गी यीशु ने ऐ उक्म देईयै पेजया; “दुई जातीयें आली बक्खी नेई जायो, ते सामरियें दे कुसे शैर बेच अन्दर नेई जाओ।
\v 6 पर इस्राएल दे कराने दी गै गुआची दी पिड्डें दे कोल जायो।
\v 7 ते चलदे-चलदे ऐ परचार करदे आखो; के सोर्ग दा राज नेड़े आई गेदा ऐ।
\v 8 बमारें गी चंगा करो, मरें दें गी ज़िंदा करो, कोढ़ियें गी शोद्ध करो, दोष्टआत्मायें गी कड्डो। तुसेंगी मोफ्त-खोरी च थोए दा ऐ, मोफत-खोरी च देई दियो।
\v 9 अपने बटूऐं च नां गै सुन्ना, ते नां रूपा, ते नां गै तांबा अपने कोल रखयो;
\v 10 रस्ते आसतै झोला नेई लिओ, नां दो कुरते, नां नुकां ते नां सोटा लिओ, किके मजदूर गी ओसदी दी रुट्टी मिलना चाईदी।”
\p
\v 11 जिथें कुदै शैर जां घरां बेच जाओ, ते पता करो के उत्थें कोन काबल ऐ? के ओ तुसेंगी अपने कर रौनें गी आखे। ते जेलै तकर तोस ओस कर चा नेई जाओ, ओदे उत्थें गै रवो।
\v 12 ते कर दे अन्दर औंदे ओई उनेंगी सीस दियो।
\v 13 जेगर ओस कर दे लोग सीस दे काबल ओगन तां थुआड़ी सीस उंदे उपर आई जाग, जेगर ओ थुआड़ी ओस सीस दे काबल नेई ओगन तां थुआड़ी सीस थुआड़े कोल बापस आई जाग।
\v 14 जेड़ा कोई तुसेंगी अपने कर नेई सदै ते थुआडीयां गल्लां नेई सुनें, ओस करै चा जां ओस शैर बिचा निकलदे ओई अपने पैरें दी मिट्टी फंडीयै आवो।
\v 15 आऊँ थुआड़े कन्ने सच आखना ऐ के न्याय दे देन ओस शैर दी आलत कोलां सदोम ते अमोरा दे शैरें दी आलत मती गै सैन करने दे काबल ओग।
\s औने आला औखा बेला
\p
\v 16 दिखो, आऊँ तुसेंगी पिड्डें आला लेखा गिदडें दे बेच पेजना ऐं, एसकरी सप्पें आला लेखा अकलमन्द ते कबूतरें आला लेखा पोले बनो।
\v 17 पर लोकें छा चकने रवो, किके ओ तुसेंगी बड़ी सभें च सोंपगन, ते अपनी पंचायतें च तुसेंगी डंडे मारघंन।
\v 18 तोस मेरे आसतै राजपालें ते राजें दे अगें उंदे उपर, ते गैर जातीयें उपर गवा बनने आसतै पेश कित्ते जाघंन।
\v 19 जेसलै ओ तुसेंगी पड़काघंन तां ऐ चैनता नेई करनी के तोस कियां बोलगे यां के आखगे, किके जे केश तुसेंगी आखना पौग, ओ उसै बेलै तुसेंगी सनाई दिता जाग।
\v 20 किके बोलने आले तोस नेई ऐ न, पर थुआड़े पिता दे आत्मा थुआड़े बिचा बोलग।
\p
\v 21 प्रा,अपने प्रा गी ते पिता अपने पुत्तर गी, मारने आसतै सोंपगन, ते बच्चे मां-प्यो दे खलाफ ओईयै उनेंगी मराई देगन। (मीका 7:6)
\v 22 मेरे नां दी खातर सारे लोग थुआड़े कन्ने बैर करगन, लैगन जेड़ा खीरी तकर सबर करग ओऐ बचाया जाग
\v 23 जेसलै ओ तुसेंगी एक शैर बेच सताघंन, ते दुए गी नसी जायो। आऊँ थुआड़े कन्ने सच आखना ऐं, तोस मनुक्ख दा पुत्तर दे औना कोलां पैलैं इस्राएल दे सारें शैरें बिच गेदे बी नेई ओगे।
\s चेला बनने दा मोल्ल
\p
\v 24 चेला अपने गुरु थमां बड़ा नेई; ते नां गै दास अपने मालक थमां।
\v 25 चेलें दा गुरु दे, ते दास दा मालक दे बराबर ओना गै मता ऐ। जेसलै उनै कर दे माल्क गी शतान आखया तां ओदे कर आलें गी के नेई आखघन!
\s कोदे कोलां डरचै?
\p
\v 26 एसकरी मनुक्खें थमां मत डरयो; किके केश डके दा नेईयैं जेड़ा खोलया नेई जाग, ते नां केश शपे दा ऐ जेसदा पता नेई लगग।
\v 27 जे आऊँ थुआड़े कन्ने नेरे च आखना ऐ, उसी तोस लोई बेच च आखो; ते जेकी गल तोस कन्ने कन सुनदे ओ, उसी कोठें उपर परचार करो।
\v 28 जेड़े जिंदु गी मारी सकदे न, पर आत्मा गी मारी नेई सकदे, उंदे कोलां मत डरो; लेकन ओदे कोलां गै डरो, जेड़ा आत्मा ते जिंदु गी दौनी गी नरक बेच च नाश करी सकदा ऐ।
\v 29 के एक पैसे थमां दो चिड़ियां नेई बिकदीयां? पी बी थुआड़े पिता दी मरजी दे बगैर उंदेचा एक बी तरती उपर नेई किरी सकदी।
\v 30 थुआड़े सिर दे बाल बी सब गिने गेदे न।
\p
\v 31 एसकरी डरयो नेई, तोस बड़ी चिड़ीयैं कोलां बड़े मैंगे ओ।
\s यीशु गी मननां या नेई मननां
\p
\v 32 जेड़ा कोई मनुक्खें दे सामनें मेरे चेलें करी मनगे ओ, उसी आऊँ बी अपने सोर्ग दे पिता दे सामनें मनी लैगा।
\v 33 लेकन जेड़ा कोई मनुक्खें दे सामनें मिगी मुकरी जाग, उसी आऊँ बी अपने सोर्ग दे पिता दे सामनें मुकरी जागा।
\p
\v 34 ऐ नेई समझयो के आऊँ तरती उपर मलाप कराने गी आएदा ऐं; आऊँ मलाप कराने आसतै नेई, लेकन तलवार चलाने गी आएदा ऐं।
\v 35 आऊँ तां आएदा ऐं के; मनुक्ख गी ओसदे पिता कोलां, ते कुड़ी गी ओसदी माऊ कोलां, ते नूँ गी ओसदी ससु कोलां बक्ख करी देयां;
\v 36 मनुक्ख दे दुश्मन ओदे कर दे गै लोग ओगन।
\p
\v 37 जेड़ा माऊ गी जां पिता गी मेरे थमां जादै प्यारा समझदा ऐ, ओ मेरे चेलें होने दे काबल नेई;
\v 38 ते जेड़ा कोई अपनी सूली गी चुकियै मेरे पिछें नेई अवै ओ मेरे चेलें होने दे काबल नेई।
\v 39 जेड़ा कोई अपने प्राण बचांदा ऐ, ओ उसी गुआग; ते जेड़ा कोई मेरी खातर अपना प्राण मुआन्दा ऐ, ओ उसी लबग।
\s नाम थोना
\p
\v 40 जेड़ा कोई तुसेंगी मनी लेन्दा करदा ऐ, ओ मिगी मनी लैंदा करदा ऐ; ते जेड़ा कोई मिगी मनी लैंदा करदा ऐ, ओ मेरे पेजने आले गी मनी लैंदा करदा ऐ।
\v 41 जेड़ा कोई पविखवक्ता गी पविखवक्ता समझीयै मनदा करै, ओ पविखवक्ता दा नाम पाग; ते जेड़ा कोई तरमी गी तरमी समझीयै मनदा करै ओ तरमी दा नाम पाग।
\v 42 जेड़ा कोई इंदे निकां बिचा एक गी मेरा चेला समझीयै सेर्फ एक कटोरा ठंडा पानी पलिआ,आऊँ थुआड़े कन्ने सच आखना ऐं, ओ अपना नाम कदें बी नेई मुआग।
\c 11
\s यूहन्ना पवित्रशनांन देने आले दा सुयाल
\p
\v 1 जेसलै यीशु अपने बारें चेलें गी उक्म देई चुकया, तां ओ उंदे गलील शैरें च शिखया ते परचार करने गी उत्त्थुआं दा चली गीया।
\v 2 यूहन्ना  ने जेलै च मसीह दे समेंचार दी खबर सुनीयै अपने चेलें गी ओदे कोलां ऐ पूछने गी पेजया,
\v 3 ते उसी ए आखया के औने आला मसीहा तुं गै, जां अस कुसे दुए दा एन्तज़ार करचै?
\v 4 यीशु ने जबाब दिता, ये केछ तोस सुनदे ओ ते दिखदे ओ, ओ सब केश जाईयै यूहन्ना  गी आखी दियो,
\v 5 के अन्नें दिखदे न ते लिञें चलदे फिरदे न, कोढ़ी शोद्ध कित्ते ज्न्दे न ते बोले सुनदे न, मोरदे जिन्दे कित्ते ज्न्दे न, ते गरीबें गी शोभ समाचार सनाया जन्दा ऐ।
\v 6 ते तन्न न ओ, जेड़े मेरी नां उपर शक नेई करदे।
\s यीशु थमां यूहन्ना दा आदर
\p
\v 7 जेसलै ओ उत्त्थुआं दा चली गै, ते यीशु यूहन्ना  दे बारै च ओदे चेलें गी आखन लगया, “तोस जंगल च के दिखन गेदे हे? के अवै कन्ने हेल्दे कंडै गी?
\v 8 पी तोस के दिखन गेदे हे? जेड़े साधा चोगे लांदे न, ओ राज मैलें च रौंदे न।
\v 9 तां पी कि गेदे हे? के कुसे पविखवक्ता गी दिखने गी? आं, आऊँ तुसेंगी आखना ऐं के पविखवक्ता थमां बी बड्डे गी।
\v 10 ऐ उवै ऐ जेसदे बारै च लिखे दा ऐ के;
\q देख, आऊँ अपने दूत गी तेरे अगें पेजना ऐं,
\q जेड़ा कोई तेरे अगें रसता तयार करग।
\p
\v 11 “आऊँ थुआड़े कन्ने सच आखना ऐं जेड़े कोई जनांनीयें थमां जमें दे न, उंदे बिचा यूहन्ना  पवित्रशनांन देने आले कोलां कोई बड़ा नेई ओया; लेकन जेड़ा सोर्ग दे राज बेच निके थमां निक्का ऐ ओ ओस थमां बड़ा ऐ।
\v 12 यूहन्ना  पवित्रशनांन देने आले दे बेलै कोलां हूंन तकर सोर्ग दे राज बेच जबरदस्ती दाखल ओंदा रिया ऐ, ते बलवान उसी खुस्सी लैंदे न।
\v 13 ते यूहन्ना  तकर सारे पविखवक्ता ते कनून पविखवाणी करदे रे।
\v 14 ते चाओ तां मन्नो एलिय्याह जेड़ा औने आला हा, ओ इयै।
\v 15 जिन्दा सुननें दा मन ओग ओ सुनी लैंन।
\p
\v 16 “आऊँ एस बेलै दे लोकें दी मसाल केदै कन्ने दियां? ओ उनै बच्चें आला लेखा न, जेड़े बजारें च बैठीयै एक दुए गी आले मारी-मारी आखदे न
\v 17 के असैं थुआड़े आसतै खुशी दे बाजे बजाए, ते तोस नेई नचे; असैं वलाव दे गीत गादे, ते तुसें छाती नेई पीटी।
\v 18 किके यूहन्ना  नेई खंदा आया ते नेई पींदा आया, ते ओ आखदे न ओदे बेच दोष्टआत्मा ऐ।
\v 19 जदूं मैं मनुक्ख दा पुत्तर खंदा-पिन्दा आया ते ओ ग्लान्दे न के दिखो शराबी मनुक्ख, चुंगी लेने आलें ते पापीए दा दोस्त! लेकन ज्ञान अपने कम्में च सचा समझया गीया ऐ।”
\s मन नेई फेरनें आलें उपर बसोस
\p
\v 20 ओस बेलै ओ उनै शैरें दी निन्द्या करना लगया, जेसदे बेच ओसने मते सारे चमत्कार कित्ते हे, किके उत्त्थुं दे लोकें अपना मन नेई फेरेदा हा।
\v 21 बसोस तेरे खुराजीन दे लोको! बसोस तेरे बेतसैदा दे लोको! जेड़े चमत्कार दे कम तेरे लोकें च कित्ते गै हे, जेकर ओ सूर ते सैदा दे शैर च कित्ते जंदे हे तां उनै लोकें लक बनियै ते सुयाई उपर बेईयै उनै कदुं दा मन फेरी लेत्ता दा ओन्दा हा।
\v 22 पर आऊँ थुआड़े कन्ने आखना ऐं के न्याय दे धयाडै थुआड़ी आलत थमां सूर ते सैदा शैर दी आलत मती गै सैन योग ओग।
\p
\v 23 “ते ए कफरनहूम दे लोको, के तुसेंगी सोर्ग तकर उच्चा कित्ता जाग? तू तां नरक तकर थल्लै चली जागा। जेड़े चमत्कार कम तेरे लोकें बेच कित्ते गेदे न, जेकर ओ सदोम दे लोकें बेच कित्ते जंदे हे, तां ओ अज्ज तकर बना दा रौंदा हा।
\v 24 लेकन आऊँ थुआड़े कन्ने आखना ऐं के न्याय दे देन तेरी आलत थमां सदोम दे लोकें दी आलत मती सैन योग ओग।”
\s यीशु दे कोल चैन
\p
\v 25 “उसै बेलै यीशु ने,आखया ए पिता, सोर्ग ते तरती दे प्रभु, आऊँ तेरा शुकर करना के तो इनें गल्लें गी अकलमन्द ते समझदारें छा छपाईये रखेया, ते उनै लोकें उपर परकट कित्ता ऐ जीनें तेरी सचाई गी जानया।
\v 26 हां, ए पिता, किके तुगी इयै छैल लगया।
\p
\v 27 “मेरे पिता ने मिगी सारा केछ सौंपी दिते दा ऐ। ते कोई पुत्तर गी नेई जानदा, सेर्फ पिता; ओर कोई पिता गी नेई जानदा, सेर्फ पत्रे; ते ओ जेस उपर पुत्तर उसी परकट करना चा।
\p
\v 28 “ए सारे मेंनत करने आलियो ते परम्परा दे कनून दे थलै दबोए दे लोको, मेरे कोल आओ; आऊँ तुसेंगी चैन देगा।
\v 29 मेरा जुंगला अपने उपर चुक्की लियो, ते मेरे थमां सीखी लियो; किके आऊँ मनें दा लीम ते दीन ऐं ते तोस अपने मनें च चैन पागे।
\v 30 किके मेरा जुंगला मलांम ते मेरा बोझ अल्का ऐ।”
\c 12
\s यीशु सब्त दा प्रभु
\p
\v 1 ओस बेलै यीशु बसां दे देन खेतरें दे मंजै जा करदा हा, ते ओदे चेलें गी पोख लगी ते ओ दाने तोड़ी-तोड़ीयै खाणा लगे।
\v 2 फरीसियें उनै गी दिखियै यीशु गी आखया, “देख, तेरे चेलें ओ कम करा करदे न, जेड़ा बसां दे देन करना ठीक नेई।
\v 3 ओसने उनेंगी आखया, के तुसैं नेई पढ़या, के दाऊद ने, जेसलै ओ ते ओदे साथियें गी पोख लगी तां उनै के कित्ता?
\v 4 ओ कियां परमेसर दे कर गीया, ते पेंट दियां रुट्टीयाँ लेईयै खादियां, जिनैं गी खाणा नां गै उसी ते नां गै ओदे साथियें गी लेकन सेर्फ याजकें गी गै बाजब हा?
\v 5 यां के तुसैं कनून च नेई पढ़या के याजकें बसां दे देन मंदर च सब्त दे देन दी रीति गी त्रोड़नें उपर बी बेकसुर रौंदे न?
\v 6 लेकन आऊँ थुयाड़े कन्ने आखना ऐं के इत्त्थैं ओ ऐ जेड़ा मंदर थमां बी बड़ा ऐ।
\v 7 जेगर तोस एस दा मतलब समझदे के, आऊँ दीया दे कन्ने खोश ओना ऐं बलि दे दांन कन्ने नेई, तां तोस मेरे बेकसुर चलेयां गी कसुरबार नेई आखदे।
\v 8 मनुक्ख दा पुत्तर तां बसां दे देन दा बी प्रभु ऐ।”
\s सुके दे अथ्थ आला मानु
\p
\v 9 उत्त्थुआं दा जाईयै ओ उंदे प्रार्थनाकार च आया।
\v 10 उत्थें एक मानु हा, जेसदा अथ्थ सुके दा हा। ते उनै यीशु गी कसुरबार आखने आसतै उसी पूछया, “के बसां दे देन चंगा करना बाजब ऐ?
\v 11 ओसने उनेंगी आखया, थूयाडे चा किसे दी एको पेड्ड ओ, ते ओ बसां दे देन खड्डे च किरी जा, ते ओ उसी जरुर पकड़ीयै उसी कढग!
\v 12 पला, मनुक्ख दा मोल पेड्ड थमां किन्ना बद ऐ! एसकरी बसां दे देन चंगाई करना बाजब ऐ।
\v 13 ओस बेलै यीशु ने ओस मानुयें गी आखया, अपना अथ्थ अगें गी कार। ओसने बदाया, ते ओ पी दुए अथ्थ आला लेखा चंगा ओई गीया।
\v 14 ओस बेलै फरीसियें बार जाईयै ओदे खलाफ च एक्का कित्ता के यीशु गी कियां मारी देचै।”
\s पर्मेसरे दा चुनें दा दास
\p
\v 15 ऐ गल जानियै यीशु उत्त्थुआं दा चली गीया। ते मते सारै लोग ओदे पिछें आई गै, ते यीशु ने सारें गी चंगा कित्ता,
\v 16 ते उनेंगी गलाया के मिकी परकट नेई करयो,
\v 17 के जे जेड़ा वचन यशायाह पविखवक्ता दे म्हुन्याँ दा आखे गेदा हा, ओ पूरा ओई जा;
\p
\v 18 दिखो, ऐ मेरा सेवक ऐ, जिसी मैं चुने दा ऐ; मेरा प्यारा, जेस कन्ने मेरा मन खोश ऐ; आऊँ अपना आत्मा ओस बेच पागा, ते ओ गैर जातीयें गी न्याय दी खबर सनाग।
\p
\v 19 ओ नां चगड़ा करग, ते नां अपनी सिफत अप्पुं करग, ते नां बजारें च कोई ओसदी बाज सुनग।
\p
\v 20 ओ मरोड़ी दी सरकंडे  गी नेई त्रोड़ग, ते धूंआ दिंदी बत्ती गी नेई सालग, जेसलै तकर ओ न्याय गी जै नेई करग।
\p
\v 21 ते गैर जातीयां ओदे उपर आस रखघंन।
\s यीशु ते पुतें उपर राज करने आला
\p
\v 22 ओस बेलै लोग एक अन्नें-गूंगे गी जेसदे बेच दुष्ट आत्मा ही, ओदे कोल लेई आए; ते यीशु ने उसी चंगा करी कित्ता, ते ओ बन्दा बोलनां ते दिखनां लगी पिया।
\v 23 एस गल दे उपर सारे लोग रांन ओईयै आखना लगे, “ऐ के दाऊद दी औलाद ऐ!
\v 24 लेकन फरीसियें ऐ सुनीयै आखया, ऐ तां दोष्टआत्मायें दे बडे शतान दी मदद दे बगैर दोष्टआत्मा गी नेई कढदा।”
\v 25 ओनें उंदी मने दी गल्ल समझीयै उनेंगी आखया, “जेस कुसे दे राज बेच फ़ोट ओंदी ऐ, ओ उजडी जन्दा ऐ; ते कोई शैर जां घरां जेस बेच फ़ोट ओंदी ऐ, टिका दा नेई रौग।
\v 26 ते जेकर शतान गै शतान गी कंडै, तां ओ अपने दे गै खलाफ ओई गीया ऐ; पी ओसदा राज कियां टिका दा रौग?
\v 27 जेकर आऊँ शतान दी मदत कन्ने दोष्टआत्मायें गी कढदा ऐं, तां थूआडी औलाद केदी मदत कन्ने कढदे न? एसकरी ओ गै थुआड़ा न्याय करघंन।
\v 28 लेकन जेकर आऊँ परमेसर दी आत्मा दी मदद कन्ने दोष्टआत्मायें गी कढदा ऐं तां परमेसर दा राज थुआड़े कोल आई पूजे दा ऐ।
\v 29 जां कियां कोई मनुक्ख कुसे तकड़े बन्दे दे कर च जाईयै ओसदा माल लूटी सकदा ऐ जदू तकर कि पैलैं ओस बन्दे गी नेई बन्नी लै? ओस बेलै ओ उसी लूटी लैग।
\v 30 जेड़ा मेरे कन्ने नेई ओ मेरे खलाफ ऐ, ते जेड़ा मेरे कन्ने नेई किट्ठा करदा ओ बख-बख करी दिंदा ऐ।
\v 31 एस आसतै आऊँ थुआड़े कन्ने आखना ऐ के मनुक्ख दा सब किसम दा पाप ते निंदया माफ़ी कित्ती जाग, लेकन पवित्र आत्मा दी निंदया माफ़ नेई कित्ती जाग।
\v 32 जेड़ा कोई मनुक्ख दा पुत्तर दे खलाफ कोई गल्ल बोलग, ओसदा ऐ पाप माफ़ कित्ता जाग, लेकन जेड़ा कोई पवित्र आत्मा दे खलाफ बोलग, ओसदा पाप नां एस लोक बेच ते नां गै परलोक बेच माफ़ कित्ता जाग।”
\s एक बूटा अपने फल थमां पंछानयां जन्दा ऐ
\p
\v 33 जेकर रुक्ख  छैल ए, ते ओदे फल बी छैल ओग, जां अगर रुक्ख  माडा ए; तां ओदा फल बी माडा ओग; किके रुक्ख  अपने फल कन्ने गै पंछानयां जन्दा ऐ
\v 34 थुआड़ी शिखया इयां ऐ जियां सस्प दा जैर खत्म करी दिन्दा ऐ, तोस बुरे ओईयै कियां खरीयाँ गल्लां आखी सकदे ओ? किके जे केश मन च परोचे दा उवै, उवै मुं चा निकलदा ऐ।
\v 35 पला मनुक्ख मन दे पले भंडार थमां पलीयां गल्लां बोलदा ऐ, ते पैड़ा मनुक्ख मन दे बुरे भंडार थमां बुरीयां गल्लां बोलदा ऐ।
\v 36 ते आऊँ थुआड़े कन्ने आखना ऐं के जेड़ीयां-जेड़ीयां बुरीयां गल्लां मनुक्ख बोलघंन, न्याय दे देन उनै अर एक गल्ल दा लेखा देनां पौग।
\v 37 किके तू अपनी गल्लें थमां बेकसुर ते अपनी गल्लें थमां गै कसुरबार बनया जागा।
\s यीशु थमां नछांनीं दी मांग
\p
\v 38 एस गल्ल उपर केश शास्त्रियें ते फरीसियें उसी आखया, ए गुरु, कोलां एक सोर्ग दा कोई चेन्न दिखना चानयां न।
\v 39 ओसने उनेंगी जबाब दिता, “एस योग दे बुरे ते व्यभिचारी लोग नशानीयां तुपदे न, लेकन योना पविखवक्ता दी नशानी गी शुड़ीयै कोई ओर चेन्न उनेंगी नेई दिती जाग।
\v 40 योना त्रै रात-देन बड़ी मछी दे टिड्डे च रिया, इयां गै मैं मनुक्ख दा पुत्तर त्रै रात-देन तरती दे अंदर रौग।
\v 41 नीनवे दे लोक  न्याय दे देन एस योग दे लोकें दे कन्ने खडोईयै उनेंगी कसुरबार आखघन, किके उनै योना दा पाशन सुनीयै अपने मने गी फराया; ते, इत्त्थैं ओ ऐ जेड़ा योना थमां बी बड़ा ऐ।
\v 42 दक्षिण दी रानी न्याय दे देन एस योग दे लोकें कन्ने खडोईयै उनेंगी कसुरबार आखघ, किके ओ सुलैमान दा ज्ञान सुनने आसतै तरती दे एक कोने थमां आई; ते, इत्त्थैं ओ ऐ जेड़ा सुलैमान थमां बी बड़ा ऐ।”
\s दुष्ट आत्मा गी कर दी तलाश
\p
\v 43 जेसलै दोष्टआत्मा मनुक्ख चा निकली जंदी ऐ, तां सुके थार च सोख तुपदी फिरदी ऐ, ते सोख थोंदा नेई।
\v 44 ओस बेलै आखदी ऐ, “आऊँ अपने उसै कर च जिथुं दा निकली दी ऐं, बापस चली जनीं ऐं। ते आईयै ओस कार गी सुन्ना, सोता-सत्तादा ते उसी सजा-सजादा दिख्दी ऐ।
\v 45 पी ओ अपने थमां ओर पैड़ीयां सत दोष्टआत्मायें गी अपने कन्ने लेई ओंदी ऐ, ते ओ ओदे बेच बेईयै उत्थें वास करदीयां न, ते ओस मनुक्ख दी पिछली आलत पैलैं कोलां बी पैड़ी ओई जन्दी ऐ। एस योग दे पैड़ें लोकें दी आलत बी इयै जेई गै ओग।”
\s यीशु दा सच्चा परवार
\p
\v 46 जेसलै ओ पीड लोकें कन्ने गल्लां करा दा गै हा, ओस बेलै ओसदी मां ते ओदे निके प्रा बार खड़ोते दे हे ते ओदे कन्ने गल्लां करना चांदे हे।
\v 47 कुसे एक ने उसी आखया, “देख, तेरी मां ते तेरे निके प्रा बार खड़ोते दे न, ते तेरे कन्ने गल्लां करना चांदे न।”
\v 48 ऐ सुनीयै ओनें आखने आले गी जबाब दिता, “कोन ऐ मेरी मां? ते कोन न मेरे प्रा?
\v 49 ते अपने चेलें आली बक्खी अथ्थ बदाईयै आखया, मेरी मां ते मेरे प्रा इयै न।
\v 50 किके जेड़ा कोई मेरे सोर्ग दे पिता दी मरजी उपर चलया, उवै मेरा प्रा ते मेरी पैन, ते मेरी मां ऐ।”
\c 13
\s सेरफ छैल जमीन च फलें दी पैदावारी दी मसाल
\p
\v 1 उसै देन यीशु अपने चेलें समेत करै दा निकलियै चील दे कंडै जाई बैठा।
\v 2 ते ओदे कोल इनी बडी पीड किठी ओई एसकरी ओ किशती उपर चढ़ी गीया, ते सारी पीड चील दे कंडै खड़ोती दी रेई।
\v 3 ते ओसने उंदे कन्ने कानीयें च मतीयां सारीयां गल्लां कित्तियां; “एक बी रानें आला बी रानें गी निकलया।
\v 4 रांदे बेलै केश बी रस्ते दे कंडै किरी पे, ते पैंछीयैं आईयै ओस बी गी चुगी लेता।
\v 5 केश बी पत्त्थरें आली जमीने उपर किरे, जित्त्थै उनेंगी मती मिट्टी नेई मिली ते उनेंगी मिट्टी नेई मिलने दे कारन ओ तौलै गै लगी आए।
\v 6 लेकन जेसलै ओ निके बूट्टे मठोते धोप निकलने कन्ने ओ जली गै, ते जड़ नेई पकड़ने बाद सुकी गै।
\v 7 केछ बी चुड़ीयें च किरे ते चुड़ीयें उनेंगी छैल करियै दवी दिता।
\v 8 लेकन केश बी छैल जमीन उपर किरे ते ओ बूट्टे बदे ते उनै बड़ा फल दिता, केईयें सौ गुणा, केईयें सठ गुणा, ते केईयें त्री गुणा।
\v 9 अगर तोस एस मसाल गी समझनां चांदे ओ, तां त्यांन कन्ने सुनो, जेड़ा हुन मैं गलाया ऐ।”
\s मसाल्लें दा मकसद
\p
\v 10 ते चेलें यीशु दे कोल आईयै ओदे कन्ने आखया, “तुं लोकें कन्ने कानीयें च कि गल्लां करना ऐं?
\v 11 ओसने जबाब दिता, तुसेंगी सोर्ग दे राज दे पेते दी समझ दिती गेदी ऐ, लेकन उनेंगी नेई।
\v 12 किके जेसदे कोल ऐ, उसी दिता जाग, ते ओसदे कोल मता ओई जाग; पर जेसदे कोल केश बी नेईयैं, ओस थमां जे केश ओदे कोल ऐ, ओ बी लेई लीता जाग।
\v 13 आऊँ उंदे कन्ने कानीयें च एसकरी गल्लां करना ऐ के ओ दिखदे ओई नेई दिखदे ते सुनदे ओई नेई सुनदे, ते नेई समझदे।
\v 14 उंदे बारै च यशायाह दी ऐ पविखवाणी पूरी ओंदी ऐ; तोस कने कन्ने तां सुनगे, पर समझगे नेई; ते अखीयाँ कन्ने तां दिखगे, पर तुसेंगी नेई सुज्झग।
\p
\v 15 “किके इनें लोकें दे मन मोटे ओई गेदा न, ते ओ कने कन्ने उच्चा सुनदे न ते उनै अपनीयां अखीयाँ मिटी दिती दियां न; कुतै ऐ नेई ओई जा के ओ अपनी अखीयाँ कन्ने दिखन, ते कने कन्ने सुनन ते मन कन्ने समझन, ते मुड़ी जांन, ते आऊँ उनेंगी चंगा करां।
\p
\v 16 “पर धन्न न थुआडीयां अखां, के ओ दिखदीयां न; ते थुआड़े कन के ओ सुनदे न।
\v 17 किके आऊँ थुआड़े कन्ने सच आखना ऐं के मते सारे पविखवक्तें ते तरमीयैं चाया के जेड़ीयां गल्लां तोस दिखदे ओ, दिखो, पर नेई दिखियां; ते जेड़ीयां गल्लां तोस सुनदे ओ, सुनो, पर नेई सुनीयां।”
\s छैल जमीनें दी मसाल दा खलसा
\p
\v 18 “ओनें तोस बी रानें आले दी कानी सुनो;
\v 19 जेड़ा कोई राज दा वचन सुनीयै नेई समझदा, ओदे मने च जे केश राया गीया हा, उसी ओ दुष्ट शतान आईयै शड़काई लेई जंदा ऐ। ए उवै ऐ, जेड़ा रस्ते दे कंडै राया गीया हा।
\v 20 ते जेड़ा पथरीली जमीन उपर राया गीया, ए उवै ऐ, जेड़ा वचन गी सुनीयै तौला गै खुशी कन्ने वचन गी मनी लैंदा ऐ।
\v 21 पर अपने आप च जड़ नेई पकड़ने दे कारन ओ थुड़े देन गै रेई सकदा ऐ, ते जेसलै वचन दे कारन कष्ट जां सताओ ओंदा ऐ, तां एकदम ठेढा खाई जन्दा ऐ।
\v 22 जेड़ा चुड़ीयें च राया गीया, ए ओ ऐ, जेड़ा वचन गी सुनदा ऐ, पर एस दुनियां दी चेंता ते पैसे-तेले दा तोखा वचन गी दबांदा ऐ, ते ओ फल नेई देई सकदा।
\v 23 जेड़ा छैल जमीन च राया गीया, ए ओ ऐ, जेड़ा वचन गी सुनीयै समझदा ऐ, ते फल दिन्दा ऐ; कोई सौ गुणा, कोई सठ गुणा, ते कोई त्री गुणा।”
\s कनक ते जंगली बी दी मसाल
\p
\v 24 यीशु ने उनेंगी एक ओर कानी सनाई; “सोर्ग दा राज ओस कर्साने आला लेखा ऐ जेस ने अपने खेत्र च छैल बी राया।
\v 25 पर जेसलै खेत्र बेच कम करने आले लोग सुते दे हे तां खेत्र दे मालक दा दुशमन आईयै कनक दे बेच जंगली बी सुट्टीयै चली गीया।
\v 26 जेसलै कन्क दे गूर निकले ते कन्क मठोती, तां जंगली दाने दे बूट्टे बी लब्बन लगी पे।
\v 27 एसकरी खेतरें दे मालक दे नौकरें आईयै उसी आखया, ए साव, के तो अपने खेतरें च छैल बी नेई राया हा? पी जंगली दाने दे बूट्टे एस दे बेच कुत्त्थुं दा आए?
\v 28 ओसने उन्दे कन्ने आखया, ऐ कुसे दुशमन दा कम ऐ। नौकरें उसी आखया, के तेरा मन ऐ के अस जाईयै उनै बूट्टे गी चुगीयै किट्ठे करी देचै?
\v 29 ओनें आखया, नेई, ऐसा नेई करेयो कुदै ऐसा नी ओई जा के जंगली दाने दे बूट्टे किट्ठे करदे-करदे तोस उन्दे कन्ने कनक बी पुट्टी लैओ।
\v 30 फसल कटोने तकर दौनीं गी किटठे ग़ै बदन दियो, ते कटने दे बेलै आऊँ कटने आलें कन्ने आखगा के पैलैं जंगली दाने दे बूट्टे किट्ठे करियै जलाने आसतै उंदे गट्ठे बनी लैओ, ते कनक गी मेरे पणडार बेच किट्ठे करो।”
\s सरयें दे बी दी मसाल
\p
\v 31 ओसने उनेंगी एक ओर कानी सनाई; “सोर्ग दा राज सरऐं दे एक दाने आला लेखा ऐ, जिसी कुसे मनुक्ख ने आनीयै अपने खेत्र बेच राई दिता।
\v 32 ओ अर एक बीऐं कोलां तां निक्का ऐ लेकन जेलै ओदा बूट्टा  छैल वड्डा ओई जन्दा ऐ ओस बेलै सब किसम दी जड़ी-बूटीयें दे बूट्टें कोलां बड़ा ओंदा ऐ; ते ऐसा बूट्टा  बनी जन्दा ऐ के अम्बर दे पैंछी आईयै ओसदी डालियें उपर अलड़े बनाईयै बसेरा करदे न।”
\s खमीर आटे दी कानी
\p
\v 33 ओसने एक ओर कानी उनेंगी सनाई “सोर्ग दा राज खमीर आटे आला लेखा ऐ जिसी कुसे जनांनी ने लेईयै तरें नापें दे आटे च मलाई दिता ते ओदे-ओदे ओ सारा खमीर ओई गीया।”
\s कानीयें दा एस्तमाल
\p
\v 34 ऐ सारीयां गल्लां यीशु ने कानीयें च लोकें गी सखाईयां, ते बगैर कानीयें ओ उनेंगी केश बी नेईहां सखान्दा,
\v 35 के जेड़ा वचन पविखवक्ता दे थमां आखया गेदा हा, ओ पूरा उवै; “आऊँ कानीयें च बोलनें आसतै अपना मुंह खोलगा आऊँ उनै गल्लें गी जेड़ीयां गल्लां जगत दी शुरुआत थमां अज्ञान रेईयां न परकट करगा।”
\s कनक ते जंगली बी दी कानीयें दा खलासा
\p
\v 36 ओस बेलै ओ पीड गी शुड़ीयै कर च आया, ते ओदे चेलें ओदे कोल आईयै आखया, “खेत्र दे जंगली दाने दी कानी दा मतलब असेंगी समझाई दे।”
\v 37 ओसने उनेंगी जबाब दिता, “छैल बी गी रानें आला मनुक्ख दा पुत्तर ऐ।
\v 38 खेत्र संसार ऐ जिथें लोक रौंदे न, छैल बी उनै लोकें आला लेखा ऐ जिन्दे उपर परमेसर राज करदा ऐ, ते जंगली बी ओ ऐ जेड़े लोक दोष्ट शतान दा कैना मन्दे ने।
\v 39 जेस दुशमन ने उसी राया ओ शतान ऐ; फसले दी बाढी जगत दा ऐन्त ऐ, ते फसल गी बढने आलें सोर्गदूत न।
\v 40 इयां जियां जंगली दाने दी फसल किट्ठी करियै अग्गी बेच सुट्टी जन्दी ऐ उयांगै जगत दे ऐन्त च ओना ऐ।
\v 41 मैं मनुक्ख दा पुत्तर अपने सोर्गदूतें गी पेजग, ते ओ ओदे राज बिचा सारें गी जेड़े ठोकर देने आले न ते गलत कम करने आलें गी किट्ठा करघंन,
\v 42 ते सोर्गदूत उनेंगी अग्गी दे कोंड बेच सुट्टी देघंन, जिथें रोंदे ते दंद चीखदे रौगन।
\v 43 ओस बेलै तरमी अपने पिता दे राज बेच सूरज आला लेखा चमकघन। जेड़े तोस समझना चांदे न, ओ त्यांन कन्ने सुनी लैंन।”
\s गोप्त तन्न
\p
\v 44 सोर्ग दा राज खेत्र च छपे दे खजाने आला लेखा ऐ, जेका कुसे मनुक्ख गी थोया ते ओसने उसी छपाली दिता, ते खुशी दे मारे जाईयै अपना सारा केश बेचियै ओस खेतरें गी खरीदी लेता।
\s कीमती मोती
\p
\v 45 पी सोर्ग दा राज एक बपारी आला लेखा ऐ जेड़ा छैल मोतियें दी तलाश बेच हा।
\v 46 जेसलै उसी मैंगा थमां मैंगा मोती मिलया ते ओसने जाईयै अपना सारा केश बेची दिता ते उसी खरीदी लेता।
\s जाल दी कानी
\p
\v 47 पी सोर्ग दा राज ओस बडे मश्ली फड़ने आले जाल आला लेखा ऐ जेड़ा समुंदर बेच सुट्या गीया, ते अर तरा दी मछीयें गी किट्ठा करी लिया।
\v 48 ते जेसलै जाल मश्ली कोलां परोई गीया, ते मछुए उसी समुन्दर दे कंडै खिची लेई आए, ते बेईयै छैल-छैल मछीयां पांडे च पाईयां ते माड़ीयां-माड़ीयां सुट्टी दितीयां।
\v 49 जगत दे ऐन्त बेच ऐ दया गै ओग। सोर्गदूत आईयै दुष्टें गी तर्मियें थमां बक्ख करघंन,
\v 50 ते उनेंगी अग्ग दे कोण्ड बेच सुट्टी देगन। जिथें रोना ते दंदे गी चिख्दे रौना ऐ।
\s नबी ते परानी शिखया दी जरुरत
\p
\v 51 के तुसैं ऐ सारीयां गल्लां समझीयां? “उनै उसी जबाब दिता, आं।
\v 52 पी यीशु ने उनेंगी आखया, एसकरी अर एक शास्त्री जेड़ा सोर्ग दे राज दा चेला बने दा ऐ, ओस करसान आला लेखा ऐ जेड़ा अपने भंडार थमां नमीं ते परानीयां चीजां कड़दा ऐ।”
\s यीशु दा नासरत च दवारा औना
\p
\v 53 जेसलै यीशु ऐ सारी कानीयें आखी चुकया, तां ओ उत्थां दा चली गीया।
\v 54 ते अपने शैर बेच आईयै उंदे प्रार्थनाकार च उनेंगी ऐसी शिखया देना लगया के ओ सुनीयें रांन ओईयै आखना लगे, “इसी ऐ ज्ञान ते चमत्कारी कम करने दी शक्ति कुत्थुआं मिली?
\v 55 के ऐ लकड़ी दे मिस्त्री दा जागत नेईयैं? ते के एस दी मां दा नां मरियम ते एस दे प्राऊ दा नां याकूब, युसूफ, शमौन ते यहूदा नेईयैं?
\v 56 ते के एस दियां सारीयां पैनां साड़े च नेई रौंदियां? पी इसी ऐ सब केश कुत्थुआं दा मिलया?”
\p
\v 57 एसकरी ओ यीशु गी मसीहा नेई समझी सके, लेकन यीशु ने उंदे कन्ने आखया, “पविखवक्ता दा अपने थार ते कर गी शुड़ीयै कुतै बी बेजती नेई ओंदी।”
\v 58 ते उन्दा बश्वास नेई ओनें दे कारन उत्थें ओस मते सारे चमत्कार दे कम नेई कित्ते।
\c 14
\s हेरोदेस दा यीशु दे बारै च सुनना
\p
\v 1 ओस बेलै चौथाई देश दे राजा हेरोदेस राजा ने यीशु दी चर्चा सुनी!
\v 2 ते अपने सेवकें गी आखया, “ए यूहन्ना  पवित्रशनांन देने आला ऐ, ओ मरे दां बिचा जिन्दा ओई गेदा ऐ, तां करी ओदे छा ए चमत्कार दे कम परकट ओदे न।”
\s यूहन्ना दा कत्तल
\p
\v 3 किके हेरोदेस राजा ने अपने प्रा फिलिप्पुस दी करेआली हेरोदियास दे कारन यूहन्ना  गी पकड़ीयै बनया ते जेल च सुट्टी दिता हा,
\v 4 किके यूहन्ना  ने हेरोदेस राजा गी गलाया हा अपने प्रा दी करेआली गी रखना तेरे बासतै ठीक नेई ऐ।
\v 5 ते ओ उसी मारनां चांदा हा,पर लोकें कोलां डरदहा,किके लोक उसी पविखवक्तें मन्दे हे
\p
\v 6 पर जेसलै हेरोदेस राजा दा जन्म धयाडा आया, तां हेरोदियास दी कुड़ी ने जन्म देन दी खुशी बेच नचिये हेरोदेस गी खोश कित्ता।
\v 7 एसकरी ओसने कसम खाईयै वचन दिता, “जे केश तू मंगगी, आऊँ तुगी देगा।”
\v 8 ओ अपनी मां दे बगाने दे कारन बोली, “यूहन्ना  पवित्रशनांन देने आले दा सिर थाली च पाईयै एथें गै मिगी मंगाई देयो।”
\v 9 राजा दुखी ओया, पर अपनी कसम दे, ते कन्ने बैठने आलें दे कारन, उक्म दिता के ओदा सिर आनीयै देई दिता जा।
\v 10 ते ओसने जेल खाणे च लोकें गी पेजीयै यूहन्ना  दा सिर बड़ी दिता;
\v 11 ते ओदा सिर थाली च पाईयै लेयाई दिता गया ते कूडी गी देई दिता,ते ओ उसी अपनी मां दे कोल लेई गेई।
\v 12 ते ओसदे चेलें आईयै यूहन्ना  दी लाश गी लेईयै दब्बी दिता, ते जाईयै यीशु गी खबर दिती।
\s पंज जार लोकें गी रुट्टी खलाना
\p
\v 13 जेसलै यीशु ने ए खबर सुनी, तां किशती उपर चढ़ीयै उत्थें दी कुसे सनसांन जगै गी ईक्ला गै चली गीया। ते लोग ऐ सुनीयै शैरां-शैरां चा पैदल गै ओदे पिछें आई गै।
\v 14 ओसने निकलियै एक बड़ी पीड दिखी ते उनै लोकें उपर तरस खादा, ते उंदेचा बमारें गी चंगा कित्ता।
\p
\v 15 जेसलै शाम दा बेला ओया तां ओदे चेलें ओदे कोल आईयै आखया, “ए तां सनसान थहार ऐ ते चेर ओया करदा ऐ; लोकें गी विदा कित्ता जा के ओ गरांयें च जाईयै अपने आसतै रुट्टी खरीदी लैंन।”
\v 16 यीशु ने उंदे कन्ने आखया, “उंदा जाना जरुरी नेईयैं! तोस गै उनेंगी केश खाणे बासतै दियो।”
\v 17 उनै उसी आखया, “इत्थैं साड़े कोल पंज रुट्टीयाँ ते दो मछीयें गी शुड़ीयै ओर केश नेईयैं।”
\v 18 ओसने आखया, “उनेंगी मेरे कोल लेई आओ।”
\v 19 ओस बेलै ओनें लोकें गी काह उपर बठाने लेई आखया, ते उनै पंज रुटीयें गी ते दो मछीयें गी लेता; ते सोर्ग आले पासेगी दिखियै शुकर कित्ता ते रुट्टीयाँ पन्नी-पन्नीयै चेलें गी दितीयां, ते चेलें लोकें गी बंढ़ीयां।
\v 20 ते सारे खाईयै रजी गै। ते चेलें बचे दे टुकड़े दियां परीयां बारां टोखरियां चुकियां।
\v 21 ते खाणे आलें जनांनीयें गी ते बच्चें गी शुड़ीयै, पांज जार मडदें दे लगपग ही।
\s पानीयें उपर यीशु दा चलना
\p
\v 22 ते पी ओनें तौलै गै अपने चेलें गी किशती उपर चाडीयै मजबूर कित्ता के मेरे थमां पैलैं पार चली जाओ, तैलूं तकर ओ लोकें गी विदा करै।
\v 23 ओ लोकें गी विदा करियै, प्रार्थना करने गी बखरे पाड़ उपर चढ़ी गीया, ते शामी तकर ओ उत्थें इकला हा।
\v 24 ओस बेलै किशती चील दे बिच लैरें कन्ने गोते खा करदी ही, किके अवा अगुंयां दी गै ही।
\v 25 ते यीशु रात दे चौथे पैर चील उपर चलदे उंदे कोल आया।
\v 26 जेलै चेलें उसी चील उपर चलदे दिखिया ते ओ कबराई गै। ते आखना लगे, “ए भूत ऐ! ते डर दे मारे कल्लाना लगे।
\v 27 यीशु ने फोरन उंदे कन्ने गल्लां कित्तियां ते आखया, जिगरा रखो! आऊँ यां नेई डरयो!”
\v 28 पतरस ने उसी जबाब दिता, “ऐ प्रभु जे तू गै ऐं, तां मिकी अपने कोल पानी उपर चलीयै औने दा उक्म दे।”
\v 29 ओसने आखया “आई जा! ओस बेलै पतरस किशती उपरा उतरीयै यीशु दे कोल जाने लेई पानी उपर चलना लगया।
\v 30 पर पतरस पानी दी लैरें गी दिखियै डरी गीया, ते जेसलै डूबना लगया तां करलाईयै आखन लगया, ए प्रभु, मिकी बचाई लै!”
\v 31 यीशु ने फोरन अथ्थ बदाईयै उसी पकड़ीयै उपर खिची लेता ते उसी आखया, “ए कट विश्वास करने आले, तो कि शक कित्ता?”
\v 32 जेसलै ओ किशती च बेई गै, तां तफान एकदम थमोई गीया।
\v 33 एस बारदात गी दिखियै सारें चेलें यीशु दे अगें मत्था टेकियै आखया, “सचें गै तुं, परमेसर दा पुत्तर ऐं।”
\s यीशु थमां गन्नेसरत बेच लग-लग बमारें दी चंगाई
\p
\v 34 जेसलै ओ किशतीयें चा उतरीयै चील दे कंडै गन्नेसरत नां दे शैर च पूजे।
\v 35 ते उत्थें दे लोकें उसी पनछांनीयें लागे-दुआगे दे लाकें च आखी पेज्या, ते ओ लोग सारें बमारें गी ओदे कोल लेई आए,
\v 36 ते ओदे अगें अर्ज करना लगे के ओ उनै बमारें गी अपने कपडें दी चुक गी गै छूना दियै; ते जिनैं बी उसी छूता, ओ सारे चंगे ओई गै।
\c 15
\s रीति ते उक्म गी त्रोड़नें दा सुयाल
\p
\v 1 ओस बेलै यरूशलेम थमां केश फरीसी ते शास्त्री यीशु दे कोल आईयै आखन लगे,
\v 2 “तेरे चेलें पुर्वजें दी पंरपराऐं गी कि टालदे न, के बगैर अथ्थ तोतें दे रुट्टी खन्दे न?”
\v 3 ओसने उनेंगी जबाब दिता, “तोस बी अपनी पंरपराऐं दे कारन कि परमेसर दे उक्म गी टालदे ओ?
\v 4 किके परमेसर ने गलाये दा ऐ, के अपनी मां ते पिता दा आदर करयो, ते जेड़ा कोई पिता ते मां गी बुरा-पला बोलै, ओ मारी दिता जा।
\v 5 लेकन तोस आखदे ओ के जे कोई अपने पिता जां मां गी आखे जे केश तुगी मेरे थमां फायदा पूजी सकदा हा, ओ परमेसर गी पेट चढ़ाई दिते दा ऐ,
\v 6 तां ओ अपने पिता दा आदर नेई करै, एस तरीके तुसैं अपनी परंपरा दे कारन परमेसर दे वचन गी टाली दिता।
\v 7 ए कपटीयों, यशायाह ने थुआड़े बारै च ए पविखवाणी ठीक गै कित्ती ऐ;
\p
\v 8 “ए लोग ओठें थमां तां मेरा आदर करदे न, पर उंदा मन मेरे थमां दूर रौंदा ऐ।
\p
\v 9 “ते ए लोग बेकार मेरी पगती करदे न, किके मनुक्ख दी विधियें गी धारमक शिखया देई यै सखांदे न।”
\s पिट्टे करने आलियां गल्लां
\p
\v 10 ते यीशु ने लोकें गी अपने कोल बलाईयै उंदे कन्ने आखया, “सुनो, ते समझो
\v 11 जे केश मुंह बेच पौंदा ऐ, ओ मनुक्ख गी ग़न्दा नेई करदा, लेकन जे केश मुंह बिचा निकलदा ऐ, उवै मनुक्ख गी ग़न्दा करदा ऐ।”
\v 12 ओस बेलै चेलें आईयै उसी आखया, “के तू जांनदा ऐ के फरीसियें ए वचन सुनीयै ठोकर खादी?”
\v 13 ओसने जबाब दिता, “अर बूट्टा  जेड़ा मेरे सोर्गी दे पिता ने नेई लाया, पुट्टी दिता जाग।
\v 14 उनेंगी जाना दियो; ओ अन्नें रसता दसने आले न ते अन्नां जेकर अन्नें गी रस्ता दसै, तां दूऐ जनें खड्डे च किरी जाघंन।”
\p
\v 15 ए सुनीयै पतरस ने उसी आखया, “ए कानी असेंगी समझाई दे।”
\v 16 ओसने आखया, “के तोस बी अयें तकर नां समझ ओ?
\v 17 के तोस नेई जांनदे के जे किश मुंह च पौंदा ओ टिड्डे च जन्दा ऐ, ते मल-मुतर थमां निकली जंदा ऐ?
\v 18 पर जे केश मुंह चा निकलदा ऐ, उवै मना बिचा निकलदा ऐ, ते उवै मनुक्ख गी पीटै करदा ऐ।
\v 19 किके बुरे वचार, अत्या, दुए दी जनांनी लेई गलत सोच, ब्यभिचार, चोरी, चुठी गुआई ते निन्दक मन थमां गै निकलदी ऐ।
\v 20 इयै चीजां न जेड़ीयां मनुक्खे गी पीटै करदीयां न, लेकन अथ्थ बगैर धोते दे रुट्टी खाणा मनुक्ख गी पिटा नेई करदा।”
\s कनानी जाती दी जनानीं दा विश्वास
\p
\v 21 यीशु उत्त्थुआं दा निकलियै, सूर ते सैदा दे शैरें आले पासेगी चली गीया।
\v 22 ते दिखो ओस लाके बिचा एक कनानी जनांनी निकली, ते करलाईयै आखन लगी, “ए प्रभु दाऊद दी औलाद, मेरे उपर दया कर! मेरी कुड़ी गी दोष्टआत्मा बड़ा गै सता करदा ऐ।”
\v 23 पर ओसने उसी केश जबाब नेई दिता,ते ओदे चेलें आईयै ओदे अगें अर्ज कित्ती, “इसी पेजी ओड, किके ए साड़े पिछें करलांदी आवा करदी ऐ।”
\v 24 ओसने जबाब दिता, “इस्राएल दे टबरे दी गुआची दी भिड्डें गी छुड़ीयै आऊँ कुसे दे कोल नेई पेजेया गेदा।”
\v 25 पी बी ओ आई, ते यीशु गी परणाम करियै आखन लगी, “ए प्रभु मेरी मदद कर।”
\v 26 यीशु ने जबाब दिता, “बच्चें (यहूदीयें) दी रुट्टी लेईयै कुत्तें दें अगें सुटना चंगा नेईयै।”
\v 27 ओसने आखया, “सच ऐ प्रभु, लेकन कुत्तें बी ओ चुरचार खंदे न, जेड़ा उंदे मालकें दे मेज थमां किरदे न।”
\v 28 एस दे उपर यीशु ने ओसगी जबाब दिता, “ए औरत, तेरा बश्वास बड़ा ऐ। जे नियां तुं चान्नी ऐ तेरे आसतै उवै जेय्या गै उवै।” ते ओसदी कुड़ी उसै बेलै थमां चंगी ओई गई।
\s लग-लग रोगियें गी चंगा करना
\p
\v 29 यीशु उत्त्थुआं गलील दी चील दे कोल आया, ते पाड़ उपर चढ़ीयै बेई गीया।
\v 30 ते पीडै दे उपर पीड ओदे कोल आई। ओ अपने कन्ने लंगड़े, अन्नें, गूंगे, लिञें ते बाकी मतें सारें गी ओदे कोल लेई आए, ते उनै उनेंगी ओदे चरणें च सुट्टी दिता, ते ओसने उनेंगी चंगा कित्ता।
\v 31 जेसलै लोकें दिखया के गूंगे बोलदे, ते लिञें चंगे ओदे, ते लंगड़े चलदे न, ते अन्नें दिखदे न ते रांन ओईयै इस्राएल दे परमेसर दी बड़याई कित्ती।
\s चार जार लोकें गी खाणा खलाना
\p
\v 32 यीशु ने अपने चेलें गी बलाईयै आखया, “मिगी एस पीड उपर तरस ओंदा ऐ, किके ओ त्रैं दिनें थमां मेरे कन्ने न ते उंदे कोल केश खाणे गी नेई ऐ। आऊँ इनेंगी पुखें दे विदा करना नेई चांदा, कित्ते ए सा जियां नेई ओई जा के रस्ते बेच रेई पूजी जांन।”
\v 33 चेलें ओस कन्ने आखया, “असेंगी एस जंगल बेच कुत्थुआं दा इन्नी रुट्टी मिलग के अस इन्नी बड़ी पीड गी रज्जाचै?”
\v 34 यीशु ने उनेंगी पूछया, “थुआड़े कोल किनीयां रुट्टीयाँ न?” उनै आखया, “सत्त, ते थुड़ी जेईयां मछीयां।”
\v 35 ओस बेलै ओनें पीड गी जमीन उपर बैठने बासतै गलाया।
\v 36 ते उनै सत्तें रुट्टीयें ते मछीयें गी लेता, तन्वाद करियै पन्या, ते अपने चेलें गी दिंदा गीया, ते चेलें लोकें गी।
\v 37 एस चाली सारे खाईयै रजी गै होए ते चेलें बचे दे टुकड़ें दे सत टोकरे परे।
\v 38 खाणे आलें करेआलीयें ते बच्चें गी छुड़ीयै चार हजार मानु हें।
\v 39 तैलूं ओ पीड गी विदा करियै किशती उपर चढ़ी गीया, ते मगदन दे लाके च आया।
\c 16
\s फरीसियें थमां यीशु दा परखाया जाना
\p
\v 1 ते फरीसियें ते सदूकियें कोल आईयै उसी परखने आसतै आखया, “असेंगी सोर्ग दा कोई चेन्न दस।”
\v 2 ओसने उनेंगी जबाब दिता, “शाम गी तोस गलांदे ओ,के कल मोसम शैल रौग, किके अम्बर लाल ऐ
\v 3 ते सबेरे गलांदे ओ,के अज्ज तफान औग, किके अम्बर लाल ते तुंध आला ऐ। तोस अम्बर दे लक्ष्ण दिखियै ओदे पेद दस्सी सकदे ओ, पर बेलै दी नशांनियें दा पेद कि नेई दस्सी सकदे?
\v 4 एस योग दे बुरे ते व्यभिचारी लोग नशांनियां तुपदे न, पर योना दी चेन्न गी छुड़ीयै उनेंगी कोई नशांनी नेई दिती जाग।” ते ओ उनेंगी छुड़ीयै उत्त्थुआं दा चली गीया।
\s फरीसियें ते सदूकियें दा अमब्ले आला आटा
\p
\v 5 चेलें चील दे दुए पार ज्न्दे बेलै रुट्टी लेना पूली गेदे हे,।
\v 6 यीशु ने उंदे कन्ने आखया, “दिखो फरीसियें ते सदूकियें दे खमीर थमां चकने रवो।”
\v 7 ओ अप्पुं बिचै वचार करना लगे, “अस तां रुट्टी नेई लेई आए एसकरी ओसने ए गल आखी ऐ।”
\v 8 ए गल समझीयै, यीशु ने उनेंगी आखया, “ए कट विश्वासियों, तोस अप्पुं बिचै कि वचार करदे ओ के साड़े कोल रुट्टी नेईयै?
\v 9 के तोस अयें तकर नेई समझे? ते उनै पंज्ज जार दियां पंज्ज रुट्टीयाँ याद नेई करदे, ते नां गै ए के तुसैं किनीयां टोखरियां चुक्कियां हियां?
\v 10 ते नेई उनै चार जार दी सत रुट्टीटियाँ, ते नेई ए के किनीयां टोखरी यां चुकियां हियां?
\v 11 तोस कि नेई समझदे के मैं तुसेंगी रुट्टीयें दे बारै नेई आखया? पर फरीसियें ते सदूकियें दे ख़मीर थमां चुकना रौना।
\v 12 तैलूं उनेंगी समझ बेच आया के ओसने रुट्टी दे खमीर दे लेई नेई, पर फरीसियें ते सदूकियें दी शिखया थमां चुकने रौने लेई गलाया हा।”
\s पतरस दा यीशु गी मसीह मननां
\p
\v 13 यीशु कैसरिया फिलिप्पी दे लाके च आईयै, अपने चेलें गी पूछना लगया, “लोग मनुक्ख दा पुत्तर गी के गलांदे न?”
\v 14 उनै आखया, “केश ते यूहन्ना पावित्रशनांन देने आला आखदे न, ते केश एलिय्याह, ते केश यिर्मयाह जां पविखवक्ता बिचा कोई एक आखदे न।”
\v 15 ओसने उनेंगी आखया, “लेकन तोस मिगी के आखदे ओ?”
\v 16 शमौन पतरस ने जबाब दिता, “तू जिंदे परमेसर दा पुत्तर मसीह ऐ”
\v 17 यीशु ने उसी जबाब दिता, “ए शमौन, योना दे पुत्तर तू धन्न ऐं; किके ए गल मास ते खून ने नेई, लेकन मेरे पिता ने जेड़ा सोर्ग बिच ऐ तेरे उपर परकट कित्ती ऐ।
\v 18 ते आऊँ बी तुगी आखना ऐ के तू पतरस ऐ, ते आऊँ एस बट्टे उपर अपनी कलीसिया बनागा, ते नरक दे दरबाजे ओस उपर कामजाब नेई ओगन।
\v 19 आऊँ तुगी सोर्ग दे राज दी कुंजियां देगा; ते जे केश तू तरती उपर बनगा, ओ सोर्ग बेच बनया जाग; ते जे केश तू तरती उपर खोलगा ओ सोर्ग बेच खुली जाग।”
\v 20 पी ओनें चेलें गी ऐ चताया के कुस्सै कन्ने ए गल नेई सनायो के आऊँ मसीह ऐं।
\s अपनी मौत दे बारै दी यीशु दी पविखवाणी
\p
\v 21 ओस बेलै थमां यीशु अपने चेलें गी सनाना लगया, “जरुरी ऐ के आऊँ यरूशलेम गी जां ते प्राचीनें ते प्रधान याजकें, ते शास्त्रियें दे अथ्थें थमां मता सारा दोख चलां; ते मारी दिता जां; ते त्रिये देन जिंदा ओई जां।
\v 22 एस गल उपर पतरस उसी बखरै लेईयै निखरना लगया, ए प्रभु, परमेसर नेई करै! तेरा कन्ने ऐसा कदें नेई ओग।”
\v 23 ओसने मुड़ीयै पतरस गी आखया, “ए शतान, मेरे अग्गें दा दूर ओई जा! तू मेरे आसतै ठोकर दा कारन ऐ; किके तू परमेसर दियें गल्लें उपर नेई, पर मनुक्खें दियें गल्लें उपर मन लाना ऐ।”
\s यीशु दे पिछें चलने दा मतलब
\p
\v 24 ओस बेलै यीशु ने अपने चेलें गी आखया, “जेकर कोई मेरे पिछें औना चा, ते अपने आपे दा एनकार करै ते अपनी सूली  चुक्कै, ते मेरे पिछें आई जा।
\v 25 किके जेड़ा कोई अपना प्राण बचाना चांदा, ओ उसी गुआई देग, ते जेड़ा कोई मेरे पिछें अपना प्राण गुआन्दा ऐ, ओ उसी थोग।
\v 26 जेकर मनुक्ख सारी दुनियां गी आसल करी लै, ते अपने प्राण दा नुकसान चुकी लै, तां उसी के फायदा ओग? जां मनुक्ख अपने प्राण दे बदलै के देग?
\v 27 मनुक्ख दा पुत्तर अपने सोर्गदूत दे कन्ने अपने पिता दी मैमा च ओग, ते ओस बेलै ओ अर एक गी ओदे कम्में दे मताबक फल देग।
\v 28 आऊँ थुआड़े कन्ने सच आखना ऐ के जेड़े इत्थैं खड़ोते दे न, उंदे बिचा केश ऐसे न के ओ जेसलै तकर मनुक्ख दे पुत्तर गी ओदे राज च ओदे नेई दिखगे, ओस बेलै तकर मौत दा सुआद कदें बी नेई चखघंन।”
\c 17
\s चेलें दा मूसा ते एलिय्याह दे कन्ने यीशु दा परकट ओना
\p
\v 1 छें दिनें दे बाद यीशु ने पतरस ते याकूब ते ओदे प्रा यूहन्ना गी अपने कन्ने लेता, ते उनै गी सुनसान जगै च कुदै उच्चे पाड़ उपर लेई गीया।
\v 2 ते उत्थें उंदे सामनें ओसदा रूप बदली गीया, ते ओसदा मुंह सुरजआला लेखा चमकया ते ओसदे कपड़े लोई आला लेखा चिटा ओई गीया।
\v 3 ते दिखो मूसा ते एलिय्याह ओदे कन्ने उनेंगी गल्लां करदे लबे।
\p
\v 4 एस लेई पतरस ने यीशु गी आखया, “ए प्रभु, साड़े लेई इत्थैं रौना सोना ऐ। जे तेरी मरजी उवै तां आऊँ इत्थैं त्रै तम्बू बनां; एक तेरे लेई, एक मूसा दे लेई, ते एक एलिय्याह दे लेई।”
\v 5 ओ अजें बोला दा गै हा के एक चिटा बदल उंदे उपर छाई गीया, ते ओस बदले चा ए बाज निकली; “ए मेरा प्यारा पुत्तर ऐ, जेस उपर आऊँ खोश ऐं एदी सुनो।”
\v 6 चेलें ए गल सुनीयै मुंह दे पार किरी गै ते मते गै डरी गै। किके
\v 7 यीशु ने कोल आईयै उनेंगी छूता, ते आखया, “उठो डरयो नेई।”
\v 8 ओस बेलै उनै अपनी अखीयाँ कन्ने दिखया ते यीशु गी छुड़ीयै कुसे गी बी नेई दिखया।
\p
\v 9 जिंदु ओ पाड उपरा उतरा करा दे हे ओस बेलै यीशु ने उनेंगी ऐ उक्म दिता, “जेलै तकर मनुक्ख दा पुत्तर मरें दे बिचा ज़िंदा नेई उवै, ओस बेलै तकर जे केश तुसैं दिखया ऐ कुस्सै दे कन्ने नेई गलायो।”
\v 10 ते एस गल उपर ओदे चेलें उसी पूछया, “पी शास्त्री कि आखदे न के एलिय्याह दा पैलैं औना जरुरी ऐ?
\v 11 ओसने जबाब दिता, एलिय्याह तां जरुरी औग, ते सब केश सधारी देग”
\v 12 आऊँ थुआड़े कन्ने आखना ऐ के एलिय्याह आई चुके दा ऐ, ते लोकें उसी नेई पनछानया; पर अपनी मर्जी कन्ने ओदे कन्ने वर्ताओ कित्ता। इसै रीति कन्ने मनुक्ख दा पुत्तर बी उंदे अथ्थें थमां दोख चलग।
\v 13 ओस बेलै चेलें समझया के यीशु ने साड़े कन्ने यूहन्ना पावित्रशनांन देने आले दे बारै च आखया ऐ।
\s मिर्गी आले बालक दी चंगाई
\p
\v 14 जेसलै यीशु ते ओदे चेलें पीड दे कोल पूजे, तां एक मानु ओदे कोल आया, ते मत्था टेकियै आखन लगया,
\v 15 “ए प्रभु, मेरे पुत्तर उपर दया कर! किके उसी मिर्गी ओंदी ऐ, ते ओ बड़ा कष्ट चलदा ऐ; ते बार-बार अग्गी च ते बार-बार पानी च किरी जंदा ऐ।
\v 16 आऊँ उसी तेरे चेलें दे कोल लेई आया हा, लेकन ओ उसी ठीक नेई करी सके।”
\v 17 यीशु ने जबाब दिता, “हे गैर विश्वासी ते पैड़े लोको, आऊँ कदुं तकर थुआड़े कन्ने रौगा? कदुं तकर थुआडीयां सैंदा रौगा? इसी इत्थैं मेरे कोल लेई आओ।”
\v 18 ओस बेलै यीशु ने उसी निखरया ते दोष्टआत्मा, ते ओ ओदे बिचा निकली गेई; ते जागत उसै बेलै चंगा ओई गीया।
\p
\v 19 ओस बेलै चेलें बखरै यीशु दे कोल आईयै आखया, “अस इसी दोष्टआत्मा गी कि नेई कढी सके?”
\v 20 ओसने उनेंगी आखया, “अपने बश्वास दी कमी दे कारन, किके आऊँ थुआड़े कन्ने सच आखना ऐ जे थुआड़ा बश्वास सर्यें दे दाने दे बराबर बी उवै, तां एस पाड़ गी आखी सकगे, ईथुं दा खिसकिये उत्थें चली जा, ते ओ चली जाग; ते कोई गल्ल थुआड़े आसतै अन ओनी नेई ओग।
\v 21 (पर ए जाती बगैर प्रार्थना ते उपवास दे नेई निकलदी)।”
\s अपनी मौत दे बारै च यीशु दी दवारी पविखवाणी
\p
\v 22 जेसलै ओ गलील जिले बिच हे, तां यीशु ने उंदे कन्ने आखया, “मनुक्ख दा पुत्तर, मानुऐं दे अथ्थ बेच पकड़वाया जाग;
\v 23 ते ओ उसी मारी ओड़गन; ते ओ त्रिये धयाडै जिंदा ओई जाग।” एस गल उपर ओ मते गै उदास ओए।
\s मन्दिर दी चुंगी लेना
\p
\v 24 जेसलै ओ कफरनहूम च पूजे, तां मंदर दी चुंगी लेने आलें पतरस दे कोल आईयै पूछया, “के थुआड़ा गुरु मंदर दी चुंगी नेई दिंदा?”
\v 25 ओसने आखया, “हां, दिंदा ऐ।” जेलै ओ कर गी आया, तां यीशु ने ओदे पूछने कोलां पैलैं गै ओस कन्ने आखया, “ए शमौन, तू के सोचा करना ऐ? तरती दे राजा चुन्गी जां कर कोदे कोलां लैंदे न?” अपने जाकतां थमां जां परायां थमां?
\v 26 पतरस ने ओदे कन्ने आखया, “परायां थमां।” यीशु ने ओदे कन्ने आखया, “तां पुत्तर बची गै।
\v 27 पी बी अस उनेंगी ठोकर नेई लाचै, तुं चील दे कंड्डे जाईयै बीड़ी सुट्ट, ते जेड़ी मछी पैलैं निकलै\f + \fr 17:27 \ft चार देन दी कमाई थोग, उसी गै लेईयै मेरे ते अपने बदलै उनेंगी देई दियां।\f*, उसी लै; ओसदा मुंह खोलियै तुगी एक सिक्का।”
\c 18
\s सोर्ग दे राज बेच बड़ा कोन?
\p
\v 1 उसै बेलै चेलें यीशु दे कोल आईयै पूछन लगे, “सोर्ग दे राज बेच बड़ा कोन ऐ?”
\v 2 एस गल दे उपर ओसने एक बच्चे गी कोल सदियै उंदे बेच खड़ा कित्ता,
\v 3 ते आखया, आऊँ थुआड़े कन्ने सच आखना ऐं के जेकर तोस अपने स्वा गी नेई बदलो ते बच्चें आला लेखा नेई बनो, तां तोस सोर्ग दे राज च दाखल नेई ओई सकगे ओ।
\v 4 जेड़ा अपने आप गी एस बच्चे आला लेखा निक्का बनाग, ओ सोर्ग दे राज बेच बड़ा ओग।
\v 5 ते जेड़ा कोई मेरे नां बेच एक इयै निये बच्चे गी सदग ओ मिगी सददा ऐ।
\s ठोकर देनें आलें उपर बसोस
\p
\v 6 “पर जेड़ा कोई इनें निकें बिचा जेड़े मेरे उपर बश्वास करदे न एक गी गै ठोकर दे, ओस आसतै पला ए के एक बड़ी चक्कीयै गी ओदे गल्लें च लटकाया जा, ते ओ डूगे समुद्र च सुट्टया जा।
\v 7 ठोकरें दे कारन दुनियां दे लोकें उपर बसोस! ठोकरें दा लगना जरुरी ऐ; पर बसोस ओस मनुक्ख उपर जेसदे कारन ठोकर लगदी ऐ।
\v 8 जेकर तेरा अथ्थ जां पैर तुगी ठोकर दे, तां तुं उसी कट्टीयै सुट्टी दे; ढूंढा जां लंगडा ओईयै पर्मेसरे कन्ने मेशा दे जिनैं च दाखल ओना तेरे आसतै एस थमां पला ऐ के दो अथ्थ जां दो पैर रैंदे ओई तू मेशा दी अग्गी बेच सुट्टी दिता जां।
\v 9 ते जेकर तेरी आख तुगी ठोकर दे, तां तुं उसी कढीयै सुट्टी दे; काना ओईयै पर्मेसरे कन्ने मेशा दे जिनैं च दाखल ओईयै तेरे आसतै एस थमां पला ऐ के दो अखीयाँ रैंदे ओई तुं नरक दी अग्गी बेच सुटया जा।”
\s गुआची दी पेड्ड दी मसाल
\p
\v 10 “दिखो, तोस इनें निकें चा कुसे गी बी तोछ नेई समझना; किके आऊँ थुआड़े कन्ने सच आखना ऐ के सोर्ग बेच उंदे दूत मेरे सोर्ग दे पिता दे सामने मेशा रोंदे न।
\v 11 (किके मनुक्ख दा पुत्तर  गुआचें दें गी बचानेईं आया ऐ।)
\p
\v 12 “तोस के समझदे ओ? जेकर कुसे मनुक्ख दी सौ पिड्डां ओंन, तां उंदे बिचा एक पड़की जा, तां के ओ नड़ीन्नुएं गी शुड़ीयै, ते पाड़ी उपर जाईयै, ओस गुआची दी पेड्ड गी नेई तुपग?
\v 13 ते इयां उवै के ओ उसी मिली जा, तां आऊँ थुआड़े कन्ने सच अखनां ऐं के ओ उनै नड़ीन्नुएं पिढें आसतै जेड़ीयां पटकीयां नेई हियां, इन्ना अनंद नेई मनाग जिनां के एस गुआची दी पेड्ड आसतै मनाग।
\v 14 इयां गै थुआड़े पिता जेड़ा सोर्ग बेच ऐ मर्जी नेईयैं के इनां निक्कां बिचा एक बी नाश उवै।
\s तौर तरीका ते प्रार्थना
\p
\v 15 “जे तेरा साथी प्रा तेरे खलाफ पाप करै, तां तुं जा ते इकलै ओसदे कन्ने गल्ल बात करियै उसी समझा; जेकर ओ तेरी सुनें तां तुगी ओ तेरा साथी प्रा मिली गीया ऐ।
\v 16 ते अगर ओ तेरी नेई सुनें, तां एक दाऊँ जनें गी अपने कन्ने लेई जा,के मूसा दे कनून दे मुताबक अर एक गल्ल दाऊँ जां त्रैं गुआयें दे मुंह बिचा पक्की कित्ती जा।
\v 17 जेकर ओ उंदी बी नेई मन्नें, तां संगत कन्ने आखी दे, लेकन जेकर ओ कलीसिया दी बी नेई मन्नें तां तुं उसी गैर जातीयां ते चुन्गी लेने आलें जीया समझ।
\s मनां नेई करना ते मनां करना
\p
\v 18 “आऊँ थुआड़े कन्ने सच अखनां ऐं, जे केश तोस तरती उपर बनगे, ओ सोर्ग च बनया जाग ते जे केश तोस तरती उपर खोलगे, ओ सोर्ग च खुली जाग।
\v 19 पी आऊँ थुआड़े कन्ने आखना ऐ, अगर थुआड़े बेच दाऊँ जन तरती उपर किसे औखी गल्ल आसतै मदद मंगै,एक मन दे ओंन ते ओ मेरे पिता थमां जेड़ा सोर्ग च ऐ, उंदे आसतै ओई जाग।
\v 20 किके, जित्त्थें दाऊँ जां त्रै मेरे नां कन्ने किट्ठे ओदे न, उत्थें आऊँ उंदे बेच ओना ऐ।”
\s माफ़ नेई करने आले दास दी मसाल
\p
\v 21 ओस बेलै पतरस ने कोल आईयै यीशु कन्ने आखया; “ए प्रभु, जेकर मेरा साथी प्रा पाप करदा रवै, तां आऊँ किन्नी बार उसी माफ़ करां? के सत बारी तकर?
\v 22 यीशु ने ओस कन्ने आखया, आऊँ तेरे कन्ने ए नेई आखना के सत बार तकर बरना सत बार दे सत्तर गुणा तकर तू उसी माफ़ करदा रवयां।”
\p
\v 23 “एसकरी सोर्ग दा राज ओस राजे कानी आला लेखा ऐ, जेस ने अपने नौकरें थमां लेखा लेना चाया।
\v 24 जेलै ओ लेखा लेना लगया, तां एक बंदा ओसदे सामनें आंदा जेड़ा दस जार सुने दे ठेल्ले दे तोड़ें दा कर्जदार हा।
\v 25 पर बापस देनें आसतै ओसदे कोल केछ बी नेई हा, तां राजे ने आखया, के ए ते एस दी करेआली ते बाल-बच्चे ते जे केश एस दा ऐ सब बेची दिता जा, ते ओ कर्जा मुकाई दिता जा।
\v 26 ए गल्ल सुनीयें ओदे दास ने ओदे अगें चुगीयै उसी परणाम कित्ता, ते आखया, ए स्वामी सबर कर, आऊँ तेरा सब केश देई देगा।
\v 27 ओस बेलै ओस नौकर दे मालक ने तरस खाईयै उसी शुड़ी दिता, ते ओसदा कर्जा माफ़ करी दिता।”
\p
\v 28 लेकन जेसलै ओ नौकर बार निकलया, तां ओदे कन्ने कम करने आले नौकरें चा एक उसी मिलया जेड़ा ओसदा सौ दीनार यानी के एक दिने दी तयाड़ी दा कर्जदार हा; ओसने उसी पकड़ीयै ओदा गला कोटया ते आखया, जे केश तो कर्जा देना ऐ देई दे।
\v 29 एस गल उपर ओसदा अपना नौकर चुगीयै ओदे अगें अर्ज करना लगया, सबर कर, आऊँ तेरा सब केश देई देगा।
\v 30 ओसने नेई मनया, लेकन जाईयै उसी जेलै बेच सुट्टी दिता के जेलै तकर कर्जा नेई दियै, ओस बेलै तकर उत्थें गै रवै।
\v 31 ओदे सगीं दास ए जे केश ओया हा दिखियै मते दूआस ओए, ते जाईयै अपने स्वामी गी पूरा हाल सनाई दिता।
\v 32 ओस बेलै ओदे स्वामी ने उसी बलाईयै उसी आखया, ए दुष्ट दास, तो जेड़ी मेरे अगें अर्ज कित्ती, तां मैं तेरा पूरा कर्जा माफ़ करी दिता।
\v 33 एस आसतै जियां मैं तेरे उपर दया कित्ती, उय्यां गै के तुगी बी अपने संगी नौकर दे उपर दया करनी नेई चाईदी ही?
\v 34 ते ओदे स्वामी ने गुस्सै च आईयै उसी सज़ा देने आलें दे अथ्थें च सौंपी दिता, के जेसलै तकर कर्जा मुकाई नेई दियै, ओस बेलै तकर उन्दे अथ्थें च रवै।
\p
\v 35 इसै चाली जेकर थुआड़े बिचा अर एक अपने साथी प्रा गी मने थमां माफ़ नेई करग, तां मेरा पिता जेड़ा सोर्ग च ऐ, थुआड़े कन्ने बी इयां गै करग।
\c 19
\s तर्लाक दे उपर सुयाल
\p
\v 1 जेसलै यीशु ए गल्लां आखी चुकया,तां बी ओ गलील जिले थमां चली गीया; ते यरदन दे पार यहूदीया दे लाके च आया।
\v 2 बड़ी पीड ओदे पिछें ओई गेई, ते ओसने उनेंगी चंगा कित्ता।
\p
\v 3 ओस बेलै फरीसी ओदी परिख्या करने आसतै कोल आईयै आखन लगे, “के अर एक गल दी बजा कन्ने अपनी करेआली गी त्यागना ठीक ऐ?”
\v 4 ओसने जबाब दिता, “के तुसैं नेई पढ़या के जेस ने उनेंगी बनाया, ओसने शुरू थमां नर ते नारी बनाईयै आखया,
\p
\v 5 “एसकरी मर्द अपने मां ते पिता थमां लग ओईयै अपनी करेआली कन्ने रौग ते ओ दमै एक तन ओगन?
\p
\v 6 “यनिके ओ हुन दाऊँ नेई, पर एक तन न। एसकरी जिसी परमेसर ने जोड़या ऐ उसी कोई मनुक्ख लग्ग नेई करै।”
\v 7 उनै यीशु गी आखया, “पी मूसा ने ए गल की पक्की कित्ती के लेखत पत्र देईयै उसी शुड़ी दे?”
\v 8 ओनें उनेंगी आखया, “मूसा ने थुआड़े मन दी कठोरता दे कारन तुसेंगी अपनी करेआली गी शुड़ने दा उक्म दिता, पर शुरू थमां ऐसा नेई हा।
\v 9 ते आऊँ थुआड़े कन्ने आखना ऐं, के जेड़ा कोई ब्यभिचार गी शुड़ीयै ओर किसे बजहा कन्ने अपनी जनांनी गी त्यागीयै दुई कन्ने विहा करै, ओ ब्यभिचार करदा ऐ; ते जेड़ा कोई ओस शुड़ी दी जनांनी कन्ने ब्याह करै, ओ बी ब्यभिचार करदा ऐ।”
\p
\v 10 चेलें ओस कन्ने आखया, “जेकर मरद दा करेआलीयें कन्ने ऐसा रिश्ता ऐ, तां ब्याह करना ठीक नेईयैं।”
\v 11 ओसने उंदे कन्ने आखया, “सारे लोग ए वचन मनी नेई सकदे, सेर्फ ओ जिनेंगी परमेसर ने ए दान दिते दा ऐ।
\v 12 किके केश ईजडे ऐसे न, जेड़े मां दे गर्भ बिचा गै इयै दे जम्मे न; ते केश बंदे ऐसे न, जिनेंगी मनुक्ख ने ईजडे बनाया; जिनैं सोर्ग दे राज आसतै अपने आप गी ईजडे बनाया ऐ। ब्याह दे बारै जे केश मैं आखया ऐ जेड़ा एस गल गी समझी सकदा ऐ ओ समझी लै।”
\s बच्चें गी शीर्वाद
\p
\v 13 एदे बाद लोग बच्चें गी ओदे कोल लेई आए के ओ उंदे उपर त्थ रखै ते प्रार्थना करै, पर चेलें उनेंगी निखरया।
\v 14 यीशु ने आखया, “बच्चें गी मेरे कोल औना दियो, ते इनेंगी मना नेई करीयो, किके सोर्ग दा राज इयै जें दा ए।”
\v 15 ते यीशु ने उंदे उपर अथ्थ रखियै पर्मेसरे कोलां उन्दे आसतै शीर्वाद मंग्या ते उत्त्थुआं दा चली गीया।
\s धनी नौजवान दा खास सुयाल
\p
\v 16 ते दिखो, एक मनुक्ख यीशु दे कोल आईयै उसी आखया, “ए गुरु, आऊँ केड़ा पला कम करां के मेशा दी जिंदड़ी पां?”
\v 17 ओसने उसी आखया, “तुं मिगी पलाई दे बारै च कि पूछना ऐं? पला तां एक गै, पर अगर तुं मेशा दे जीनें च दाखल ओना चानां ऐं, तां उक्में गी मनया कर।”
\v 18 ओसने ओदे कन्ने आखया, “केड़े उक्म?
\p “यीशु ने आखया, ए के अत्या नी करयां, ब्यभिचार नी करयां, चोरी नी करयां, चुठी गुआई नेई देयां,
\v 19 अपने पिता ते मां दा आदर करयां, ते अपने गुआंडी कन्ने अपने जेया प्यार रखयां।”
\v 20 ओस जवान ने उसी आखया, “इनें सबनी उक्में गी तां आऊँ मन्ने दा ए; हूंन मेरे बेच केस गल्ल दी कमी ऐ?”
\v 21 यीशु ने ओस कन्ने आखया, “जे तुं सेध ओना चानां ऐ तां जा, अपना सब केश बेचियै गरीबें गी बंडी दे, ते तुगी सोर्ग बेच तन्न थ्होग; ते आईयै मेरे पिछें ओई जा।”
\v 22 लेकन ओ जवान ऐ गल्ल सुनीयें दूआस होइयै चली गीया, किके ओ बड़ा गै मीर हा।
\v 23 ओस बेलै यीशु ने अपने चेलें गी आखया, “आऊँ थुआड़े कन्ने सच आखना ऐं के पैसें आलें दा सोर्ग दे राज बेच दाखल ओना औखा ऐ।
\v 24 पी तुसेंगी आखना ऐं के परमेसर दे राज बेच पैसें आलें दा दाखल ओना ऊंट दा सूई दे नके बिचें निकली जाना सौखा ऐ!”
\v 25 ए सुनीयै चेलें बड़े रांन ओईयै आखया, “पी कोंन बची सकदा ऐ?”
\v 26 यीशु ने उंदे आले पासेगी दिखियै आखया, “मनुक्खें थमां तां ए नेई ओई सकदा ऐ, लेकन परमेसर थमां सब केश ओई सकदा ए।”
\v 27 एस गल उपर पतरस ने उसी आखया, “देख्ख, अस तां सब केश शुड़ीयै तेरे पिछें ओई गेदे न; तां पी असेंगी के थ्होग?”
\v 28 यीशु ने उसी आखया, “आऊँ थुआड़े कन्ने सच आखना ऐं के नमीं सृष्टि च जेसलै मनुक्ख दा पुत्तर  अपनी मैमा दे सिहांसन उपर बौग, तां तोस बी जेड़े मेरे पिछें ओई गेदे ओ, बारें सिहांसनें उपर बेईयै इस्राएल दे बारें गोत्रें दा न्याय करगे।”
\v 29 ते जेस कुसे न करें गी, जां प्राऊं, जां पैनें, जां प्पो, जां मां, जां बाल बच्चें गी, जां खेतरें गी मेरे नां आसतै शुड़ी दिते दा ऐ, उसी सौ गुणा मिलग, ते ओ मेशा दी जिंदड़ी दा आक्दार ओग।
\v 30 लेकन मते सारे जेड़े पैलैं न, पिछले ओगन; ते जेड़े पिछले न, पैलैं ओगन।
\c 20
\s दाख दे बागे दी मजदूरें दी मसाल
\p
\v 1 सोर्ग दा राज कुसे जीमीदार आला लेखा ऐ, जेड़ा बड्डलै निकलया के अपने अंगुरें दे बाग दी खेती बेच मजदूरें गी कम ला।
\v 2 ओसने मजदूरें गी एक दीनार\f + \fr 20:2 \ft एक देन दी कमाई\f* रोज दी धियाड़ी उपर पक्का करियै उनेंगी अपने दाख दे बाग दी खेती च कम करने आसतै पेजया।
\v 3 पी ओ धयाडा चढ़े दे नौ बजे निकलियै बाकी लोकें गी बजार च बेकार खड़ोते दे दिखया,
\v 4 ते उंदे कन्ने आखया, तोस बी दाख दे बागे दी खेती च कम करने गी जाओ, ते जे केश मनासव ऐ आऊँ तुसेंगी देगा। ओस बेलै ओ बी गै।
\v 5 पी ओसने दुए ते त्रिये पैर दे कोल निकलियै उय्यां गै कित्ता।
\v 6 एक केंटा देन दे रेदे ओसने पी निकलियै दुए गी बेकार खड़ोते दे दिखया, ते उनेंगी आखया, तोस कि इत्त्थैं पूरा देन बेकार खड़ोते दे रेह? उनै उसी गलाया एस आसतै के असेंगी कुस्सै मजदूरी उपर नेई लाया।
\v 7 ओसने उनेंगी आखया, तोस बी दाख दे बागे दी खेती च कम करने आसतै जाओ।
\p
\v 8 “संझे बेलै दाख दे बाग दी खेती दे मालक ने अपनी खेती दे पणडार दी राखी करने आले गी आखया, मजदूरें गी बलाईयै पिछलें थमां लेईयै पैलैं तकर उनेंगी उंदी मजदूरी देई दे।
\v 9 जेलै ओ आए जेड़े केंटा पर देन रेदे लाए दे हे, तां उनेंगी एक-एक दीनार\f + \fr 20:9 \ft एक देन दी कमाई \f* थोया।
\v 10 जेड़े पैलैं आए दे हे उनै ए समझया के असेंगी जादै थ्होग, लेकन उनै गी बी एक-एक दीनार गै थोया।
\v 11 जेसलै उनेंगी मजदूरी थोई तां ओ कर मालक उपर रुयें ओईयै आखना लगे,
\v 12 इनें पिछलें एक केंटा गै कम कित्ता, ते तो इनेंगी साड़े बराबर करी दित्ता, जिनैं पूरी धयाडी पर दा भार चुकया ते धोप चली?
\v 13 ओसने उंदेचा एक गी जबाब दित्ता, ए मित्तर, आऊँ तेरे कन्ने केश बेन्यायी नेई करदा। के तो मेरे कन्ने एक दीनार गै पक्का नेई कित्ता दा हा?
\v 14 जेड़ा तेरा ऐ,उसी लेई लै ते चली जा; मेरी मर्जी ऐ के जिनां तुगी इनां गै इसी पिछले गी बी दियां।
\v 15 के ए ठीक नेईयैं के आऊँ अपने माल कन्ने जे चां उवै करां? के तुं आऊँ पला मानु ओनें दे कारन बुरी नज़र कन्ने दिखना ऐं?
\v 16 एस तरीके जेड़े पिछले न, ओ पैले ओगन; ते जेड़े पैले न, ओ पिछले ओगन।”
\s मौत ते जिन्दा ओनें दे बारै च दवारी पविखवाणी
\p
\v 17 यीशु यरूशलेम गी ज्न्दे मौके अपने बारां चेलें गी सुन्नी जगै च लेई गीया, ते रस्सतै च उंदे कन्ने आखन लगया,
\v 18 “दिखो, अस यरूशलेम गी जा करनयां; ते मनुक्ख दा पुत्तर प्रधान याजकें ते शास्त्रियें दे अथ्थ च पडकाया जाग, ते ओ उसी मारी देने दे काबल समझगन।
\v 19 ते उसी गैर जातीयें दे अथ्थ सोंपगन के ओ उसी मजाकें च ढूआगन, ते डंडे मारगन, ते सूली उपर चाढगन, ते ओ त्रिये देन जिंदा करी दिता जाग।”
\s एक माऊ दी अपने बच्चें लेई अर्ज
\p
\v 20 जेसलै जब्दी दे पुत्रें दी मां ने अपने पुत्रें दे कन्ने ओदे कोल आईयै प्रणाम कित्ता,ते ओस थमां केश मंगना लगी।
\v 21 ओसने उसी आखया, “तू के चानीं ऐं?” ओ ओस कन्ने बोली, “ए गल्लां,के मेरे ए दाऊँ पुत्तर तेरे राज च एक तेरे सज्जे ते दुवा तेरे खबे पासे बौन।”
\v 22 यीशु ने जबाब दिता, “तोस नेई जांनदे कि तोस के मंगा करदे ओ। जेड़ा दोख दा कटोरा आऊँ पीनें आला ऐं, के उसी तोस पी सकदे ओ? उनै ओस कन्ने आखया, पी सकनयां न।”
\v 23 यीशु ने उंदे कन्ने आखया, “तोस मेरे दोख दा कटोरा ते पीगे, पर अपने सज्जे ते खबे पासे बठानां मेरा कम नेईयैं, पर जिंदे आसतै मेरे पिता त्र्फुं त्यार कित्ता गेदा, उंदे आसतै गै।”
\p
\v 24 ए सुनीयै दसै चेलें उनै दौनीं प्राऊ उपर रुऐं ओए।
\v 25 यीशु ने उनेंगी कोल बलाईयै आखया, “तोस जांनदे ओ के गैर जातीयें दे राजे उंदे उपर राज करदे न; ते जेड़े बड्डे न, ओ उंदे उपर अहक जतांदे न।
\v 26 लेकन थुआड़े च ऐसा नेई ओग; लेकन जेड़ा कोई थुआड़े च बड़ा बननां चा, ओ थुआड़ा दास बनें;
\v 27 ते जेड़ा थुआड़े बिचा प्रधान बननां चा, ओ थुआड़ा नौकर बनें;
\v 28 जियां के मनुक्ख दा पुत्तर; ओ एस आसतै नेई आया के ओ अपनी सेवा करा, लेकन एस आसतै आया के अप्पुं सेवा करै, ते मतें सारें गी परमेसर दी सज़ा कोलां बचाने आसतै अपने प्राण दे।”
\s दों अन्नें दी मसाल
\p
\v 29 जेसलै ओ यरीहो दे लाके पिछें निकलादे हे, तां एक बड़ी पीड ओदे पिछें ओई गई।
\v 30 ते दो अन्नें, जेड़े सेड़क दे कंडै बैठे दे हे, ए सुनीयै के यीशु जा करदा ऐ, जोरें-जोरें करलाईयै आखना लगे, “ए प्रभु, दाऊद दी औलाद, साड़े उपर दया कर।”
\v 31 लोकें उनेंगी डांटया के चोप्प पन रो; पर ओ ओर बी करलाईयै बोले, “ए प्रभु दाऊद दी औलाद साड़े उपर दया कर।”
\v 32 ओस बेलै यीशु ने खड़ोईयै, उनेंगी बलाया ते आखया, “तोस के चांदे ओ के आऊँ थुआड़े बासतै करां?”
\v 33 उनै अन्नें यीशु कन्ने आखया, “ए प्रभु,ए के साड़ीयां अक्खियां खुली जांन।”
\v 34 यीशु ने उन्दे उपर तरस खाईयै उंदीयां अख्खीं छुतीयां, ते ओ फोरन दिखना लगी पे; ते ओदे पिछें चली पे।
\c 21
\s यीशु दा यरूशलेम बेच जै दे कन्ने औना
\p
\v 1 जेसलै ओ यरूशलेम दे कोल पूजे ते जैतून पाड़ उपर बैतफगे दे कोल आए, तां यीशु ने दाऊँ चेलें गी ए आखीयै पेजया,
\v 2 “अपने सामनें दे घरां च जाओ। उत्थें पुज्जदेगै गै एक गदही बन्नी दी, ते ओदे कन्ने एक बच्चा तुसेंगी मिलग। उनेंगी खोलियै मेरे कोल लेई आओ।
\v 3 अगर तुसेंगी कोई केश आखे, तां बोलयो के प्रभु गी इंदी दौनी दी जरुरत ऐ, ओस बेलै ओ फोरन उनेंगी पेजी देग।”
\v 4 ए एसकरी ओया के जेड़ा वचन पविखवक्ता थमां बोलया गीया हा, ओ पूरा उवै
\p
\v 5 “सिय्योन दी कुड़ी गी आखो, देख, तेरा राजा तेरे कोल आवा करदा ऐ; ओ दीन ऐ, ते गदहे उपर बैठे दा ऐ; बरना लादू दे बच्चे उपर।”
\p
\v 6 चेलें जाईयै, जियां यीशु ने उंदे कन्ने गला दा हा, उय्यां गै कित्ता।
\v 7 ते गदही ते ओदे बच्चे गी आनीयै, उंदे उपर अपने कपड़े सुट्टे, ते ओ उंदे उपर बैठी गीया।
\v 8 ते ओस बेलै मते सारें लोकें अपने कपड़े रस्ते च बछाए, ते बाकी लोकें बूट्टें दियें डालियें गी बडीयै रस्ते च बछाइयां।
\v 9 ते जेड़ी पीड अगें-अगें जा करदी ही ते पिछें-पिछें आवा करदी ही, जोरें-जोरें बोलियै आखदी ही, “दाऊद दी औलाद दी होशाना, तन्न ऐ ओ जेड़ा प्रभु दे नां कन्ने ओंदा ए, अम्बर च होशाना।”
\v 10 जेसलै यीशु यरूशलेम च दाखल ओया, तां सारे शैर च अलचल मची गेई, ते लोग आखना लगे, “ए कुन्न ऐं?”
\v 11 लोकें आखया, “ए गलील जिले दे नासरत दा पविखवक्ता यीशु ऐ।”
\s मन्दिर दी सफाई
\p
\v 12 यीशु ने परमेसर दे मंदर च जाईयै उनै सबनी गी, जेड़े मंदर च लैंन-देंन करा करदे हे, उनेंगी कड्डी दित्ता, ते शाऊकारें दे मेज ते कबूतर बेचने आलें दियां चोकियाँ परती दितीयां;
\v 13 ते उनेंगी आखया, “लिखे दा ऐ, मेरा कर प्रार्थना दा कर आखया जाग; लेकन तोस उसी डाकुओं दी खोह बनांदे ओ।”
\p
\v 14 ओस बेलै अन्नें ते लंगड़े, मंदर च ओदे कोल आए, ते ओसने उनेंगी चंगा कित्ता।
\v 15 लेकन जेसलै प्रधान याजकें ते शास्त्रियें इनें अद्भोद कम्में गी, जेड़े ओसने कित्ते, ते जागतें गी मंदर च दाऊद दी औलाद दी होशाना बोलदे ओई दिखया, तां ओ गुस्सै ओई गै,
\v 16 ते उसी आखन लगे, “के तुं सुनना ऐ के ए लोग के आखदे न?” यीशु ने उंदे कन्ने आखया, “हां; के तुसैं ऐ कदें नी पढ़या; जागतां थमां ते दुध पींदे बच्चें दे मुंहाँ चा तो स्तुति सेध कराई?”
\v 17 ओस बेलै ओ उनेंगी शुड़ीयै शैर दे बार बैतनिय्याह गी गीया ते उत्थें रात बताई।
\s अंजीर दे बूट्टे थमां शिखया
\p
\v 18 पयागै जेसलै ओ शैर गी बापस आवा करदा हा तां उसी पोख लगी।
\v 19 ते सेड़क दे कंड्डे अंजीर दा बूट्टा दिखियै ओ ओदे कोल गीया, ते पत्रें गी शुड़ीयै ओस बेच ओर केश नेई लबदे ओई ओसगी आख्या, “ऊन थमां लेईयै तेरे बेच पी कदें फल नेई लगग।” ते अंजीर दा बूट्टा फोरन सुकी गीया।
\v 20 ए बारदात दिखियै चेलें रांनगी कित्ती ते आखया, “ए अंजीर दा बूट्टा फोरन कियां सुकी गीया?”
\v 21 यीशु ने उनेंगी जबाब दित्ता, “आऊँ थुआड़े कन्ने सच आखना ऐं, जेकर तोस बश्वास रखो ते शक नेई करो, तां नां सेर्फ इयै करगे जेड़ा एस अंजीर दे बूट्टे कन्ने कित्ता गीया ऐ, लेकन जे एस पाड़ गी बी आखगे, पटोई जा, ते समुंदर बेच जाई पो, तां ए ओई जाग।
\v 22 ते जे केश तोस प्रार्थना च बश्वास कन्ने मंगगे ओ सब केश तुसेंगी मिलग।”
\s यहूदीयें दे बड़ें लोकें दा यीशु दे अख्त्यार उपर छक्क
\p
\v 23 ओ मंदर च जाईयै शिखया देया करा दा हा, के प्रधान याजकें ते लोकें दे प्राचीनें ओदे कोल आईयै पूछ्या, “तू ऐ कम किस दे अख्त्यार कन्ने करना ऐं? ते तुगी ए अख्त्यार कोस ने दिते दा ऐ?”
\v 24 यीशु ने उनेंगी जबाब दित्ता, “आऊँ बी थुआड़े कोलां एक गल्ल पूछनां ऐं; जेकर ओ गल्ल मिकी सनागे, तां आऊँ बी तुसेंगी सनागा के ए कम किस दे अख्त्यार कन्ने करना ऐं।
\v 25 यूहन्ना दा पवित्रशनांन कुत्थुआं दा हा? सोर्ग थमां या मनुक्खें हां?” ओस बेलै ओ आपस च बोलन लग्गे, “जेकर अस आखचै, सोर्ग त्र्फुं हा, तां ओ असेंगी पूछग के, पी तुसें ओसदे उपर बश्वास कि नेई कित्ता?”
\v 26 ते जेकर आखचै के, “मनुक्खें त्र्फुं हा तां असेंगी पीड दा डर ऐ, किके ओ सारे यूहन्ना गी पविखवक्ता मनदे न।”
\v 27 खीरी च उनै यीशु गी जबाब दित्ता, “अस नेई जांनदे।” ओसने बी उंदे कन्ने आखया, “तां आऊँ बी तुसेंगी नेई दसदा के ए कम केस दे अख्त्यार कन्ने करना ऐं।”
\s दों पुत्रें दी मसाल
\p
\v 28 तोस एस मसाल दे बारै च के सोचदे ओ? कुसे मनुक्ख दे दाऊँ पुत्तर हे; ओसने पैले दे कोल जाईयै आखया, हे पुत्तर, अज्ज दाख दे बाग च कम कर।
\v 29 ओसने जबाब दित्ता,,मैं नेई जाना लेकन बाद बेच पछाताइयै कम करने आसतै गीया।
\v 30 पी ओसने दुए दे कोल जाईयै इयां गै आखया, ओसने जबाब दित्ता, जी हां जन्नां, लेकन नेई गीया।
\v 31 इंदे दौनीं बिचा कोस ने पिता दी मरजी पूरी कित्ती?“ उनै गलाया पैले ने।” यीशु ने उंदे कन्ने आखया, “आऊँ थुआड़े कन्ने सच आखना ऐं के चुन्गी लेने आलें ते दहे वपार करने आले थुआड़े थमां पैलैं परमेसर दे राज च दाखल ओगन।
\v 32 किके यूहन्ना तर्म दा रस्ता दसदे ओई थुआड़े कोल आया, ते तुसैं ओसदा बश्वास नेई कित्ता; लेकन चुंगी लेने आलें ते दहे वपार करने आलें ओसदा बश्वास कित्ता; ते तोस ए दिखियै बाद बेच बी नेई पछताए के ओस उपर बश्वास करी लैंदे।”
\s दुष्ट कर्सानें दी मसाल
\p
\v 33 एक ओर कानी सुनो; एक करै दा मालक हा, जेस ने अंगुर दा बाग लाया, ओदे चौनी बक्खी बाड़ा बन्या, ते उसै च गै अंगुरें दे रस दा कुंड कढया ते गोम्मट बनाया, ते क्रसानें गी ओदा ठेका देईयै परदेसे गी चली गीया।
\v 34 जेसलै फल दा समां कोल आया, तां ओसने अपने नौकरें गी ओसदा फल लेने आसतै क्रसानें कोल पेजया।
\v 35 पर क्रसानें ओदे नौकरें गी पकड़ीयै, कुसे गी मार चाढ़ी, ते कुसे गी मारी दित्ता, ते कुसे उपर पत्थर मारे।
\v 36 पी उसने पैलैं थमां मते नौकरें गी पेजया, ते उनै उंदे कन्ने बी उवै कित्ता।
\v 37 खीरी च ओसने अपने पुत्तर गी उंदे कोल ए सोचीयै पेजया के ए मेरे पुत्तर दा आदर करघंन।
\v 38 लेकन क्रसानें ओदे पुत्तर गी दिखियै अप्पुं पिछें ए गलाया, ए तां वारस ऐ; आओ, अस इसी मारी ओड़चै ते एस दी वरासत लेई लेचै।
\v 39 ते एस आसतै उनै उसी पकड़या ते अंगुरें दा बाग बिचा बार कढीयै मारी दित्ता।
\v 40 एसकरी जेसलै अंगुरें दे बाग दा स्वामी औग, तां पी ओ उनै क्रसानें कन्ने के करग?
\v 41 उनै ओस कन्ने आखया, “ओ उनै बुरे लोकें गी बुरी रीति कन्ने नाश करग; ते अंगुरें दे बाग दा ठेका दुए क्रसानें गी देग, जेड़े बेलै-बेलै उपर उसी ओदा फल दिंदे रोघंन।”
\p
\v 42 यीशु ने उन्दे कन्ने आखया, “के तुसैं कदें पवित्र शास्त्र बेच ए नेई पढ़या; जेस पत्थर गी राजमिस्त्रियें नक्म्मां आखया हा, उवै कोने दे सिरे दा पत्थर ओई गीया? ए प्रभु थमां ओया, ते साड़े दिखने च रांनगी ऐ।
\v 43 एसकरी आऊँ थुआड़े कन्ने आखना ऐं के परमेसर दा राज थुआड़े थमां लेई लीता जाग ते ऐसी जाती जेड़ी ओसदा फल देग उसी, देई दित्ता जाग।
\v 44 जेड़ा एस बट्टे उपर किरग, ओ चकना चूर ओई जाग; ते जिस उपर ओ किरग, ओसगी पीह् देग।”
\v 45 प्रधान याजकें ते फरीसियें ओदीयें मसालें गी सुनीयै समझीयै के ओ उंदे बारै च आखा करदा ऐ।
\v 46 ते ओ उसी पकड़ना चांदे हे, लेकन लोकें थमां डरी गै किके ओ उसी पविखवक्ता मनदे हे।
\c 22
\s विहा दे धाम दी मसाल
\p
\v 1 यीशु एस गल उपर पी उंदे कन्ने कानीयें च आखना लगया,
\v 2 “सोर्ग दा राज ओस राजे आला लेखा ऐ, जेस ने अपने पुत्तर दा विहा कराया।
\v 3 ते ओनें अपने नौकरें गी पेजया, के विहा दी धाम आसतै सदे दे लोकें गी धाम गी सदन; पर ओ नेई औना चांदे हे।
\v 4 पी ओसने ओर नौकरें गी ए आखीयै पेजया, के सदे दे लोकें गी आखो; दिखो, आऊँ धाम दी रुट्टी गी त्यार करी चुके दा ऐं, मेरे देरण ते पले दे पोरु मारी दित्ते गेदे न, ते सब केश त्यार ऐ; विहा दी धाम च आओ।
\v 5 पर ओ एस गल गी अल्का समझीयै अपने-अपने गी चली गै; कोई अपने खेतर गी, कोई अपने वपार गी।
\v 6 बाकी लोग जेड़े बची गेदे हे ओदे नौकरें गी पकड़ीयै उंदी बेईजती कित्ती ते उनेंगी मारी उड़या।
\v 7 ओस बेलै राजा गी गुस्सा आया, ते ओसने अपनी सैना पेजीयै उनै कत्तल करने आलें गी नाश कित्ता, ते उंदे शैर गी फुकी दित्ता।
\v 8 ओस बेलै ओसने अपने नौकरें गी आखया, विहा दे धाम दी रुट्टी तां त्यार ऐ लेकन सदे दे लोग काबल नेई निकले।
\v 9 एस आसतै चरस्तैं च जाओ ते जिन्नें लोग तुसेंगी मिलघंन, सबनीं गी विहा दे धाम च बलाईयै लेई आओ।
\v 10 खीरी च उनै नौकरें सिड्कें उपर जाईयै के बुरे ते के पले, जिन्नें बी मिले, सबनी गी किट्ठा कित्ता; ते विहा दा कर परौनें कन्ने परोई गीया।
\p
\v 11 “जेसलै राजा परौनें गी दिखने आसतै पणडार दे अंदर आया, तां ओसने उत्थें एक मनुक्ख गी दिखया, जेस ने विहा आले सेई कपड़े नेई ला दे हे।
\v 12 ओसने उसी पूछ्या, ए मित्तर; तुं विहा आले सेई कपड़े लाए दे बगैर इत्थैं कि आई या? ते ओ मानु चोप्प ओई गीया।
\v 13 ओस बेलै राजे नै नौकरें गी आखया, एस दे अथ्थ पैर बनियै इसी बार न्हेरा च सुट्टी दियो, उत्थें रोना ते दंद केलढ़नां ओग।
\v 14 किके बलाए दे तां मते न पर चुने दे थुड़े न।”
\s परमेसर ते कैसर गी चुंगी देना
\p
\v 15 ओस बेलै फरीसियें जाईयै अप्पुं बिचें वचार कित्ता के उसी केस चाली गल्लें च फसाचै।
\v 16 खीरी च उनै अपने चेलें गी हेरोदियें कन्ने ओदे कोल ए आखने गी पेजया, “ए गुरु, असेंगी पता ऐ के तुं सच्चा ऐ, ते परमेसर दा रस्ता सच्चाई कन्ने सखाना ऐं, ते कुसे दी परवाह नेई करदा, किके तुं मनुक्ख दा मुंह दिखियै गल्लां नेई करदा।
\v 17 एसकरी असेंगी दस्स तुं के सोचना ऐं? कैसर गी चुंगी देना मनासव ऐ यां नेई।”
\v 18 यीशु ने उंदी बराई समझीयै आखया, “ए कपटीयों, मिगी कि परखा करदे ओ?
\v 19 चुंगी देने आला सिक्का मिगी दस्सो।” ओस बेलै ओ ओदे कोल एक दीनार लेई आए।
\v 20 ओसने उनेंगी पूछ्या, “ए शक्ल जेड़ी एदे उपर ऐ ते ए नां केस दा ऐ?”
\v 21 उनै उसी आखया, “कैसर दा।” ओस बेलै ओसने उंदे कन्ने आखया, “जेड़ा कैसर दा ऐ, ओ कैसर गी; ते जेड़ा परमेसर दा ऐ, ओ परमेसर गी दियो।”
\v 22 ऐ सुनीयै उनै रांनगी कित्ती, ते उसी छुड़ीयै चली गै।
\s दवारा जिन्दा ओना ते
\p
\v 23 उसै देन सदूकी जेड़े आखदे न के मरें दें लोकें जिंदा ओना गै नेईयैं,ओ ओदे कोल आए ते उसी पूछ्या,
\v 24 “ए गुरु मूसा ने गलाया हा के जे कोई बगैर औलाद दे मरी जा, तां ओसदा प्रा ओदी करेआली कन्ने विहा करियै अपने प्रा आसतै बच्चे पैदा करै।
\v 25 अच्छा ऊन साड़े इत्त्थैं सत प्रा हे। पैला प्रा विहा करियै मरी गीया, ते औलाद नेई ओनें दे कारन अपनी करेआली गी अपने प्रा आसतै शुड़ी गीया।
\v 26 इसै चाली दुए ते त्रिये बी इयै कित्ता, ते सत्तें प्राऊ तकर इयै नियां ओंदा रिया।
\v 27 सबनी मरनें कोलां बाद ओ जनांनी बी मरी गेई।
\v 28 खीरी च दवारै जिंदे ओनें उपर ओ उनै सत्तें प्राऊ बिचा केड़े प्रा दी करेआली बनग? किके ओ सबनी दी करेआली बनी चुकी दी ही।”
\v 29 यीशु ने उनेंगी जबाब दित्ता, “तोस पवित्र शास्त्र ते परमेसर दी शक्ति गी नेई जांनदे; एस कारन पोल च पेदे ओ।
\v 30 किके दवारा जिंदा ओनें उपर विहा-शादी नेई ओनी ते पर ओ सोर्ग बेच परमेसर दे दूतें आला लेखा ओगन।
\v 31 लेकन मरे दे जिंदे ओनें दे बारै च के तुसैं ए वचन नेई पढ़या जेड़ा परमेसर थुआड़े कन्ने आखया हां;
\v 32 आऊँ अब्राहम दा परमेसर, ते इसहाक दा परमेसर, ते याकूब दा परमेसर ऐं? ओ मरें दा नेई, लेकन जिंदे दा परमेसर ऐ।”
\v 33 ए गल्ल सुनीयै लोक ओदी शिखया थमां रांन ओई गै।
\s सबनी थमां बड़ा उक्म
\p
\v 34 जेसलै फरीसियें सुनया के यीशु ने सदूकियें दे मुंह गी बंद करी दित्ता, तां ओ बी किट्ठे ओए।
\v 35 उंदे बिचा एक ने जेड़ा कनून दा उस्ताद हा उसी उसी परखने आसतै यीशु गी पूछ्या,
\v 36 “ए गुरु, कनून बेच केडा उक्म बड़ा ऐ?”
\v 37 ओसने उसी आखया, “तुं परमेसर अपने प्रभु कन्ने अपने सारे मन ते अपने सारे प्राण ते अपनी सारी अक्ल दे कन्ने प्यार रख।
\v 38 बड़ा ते पैला उक्म तां इयै गै।
\v 39 ते ओदे आला लेखा ए दुवा बी ऐ के तुं अपने गुआंडी कन्ने अपने आला लेखा प्यार रख।
\v 40 इयै गै दाऊँ उक्म सारे कनून ते पविखवक्तें दी बुनयाद ऐ।”
\s मसीह दाऊद दा पुत्र यां दाऊद दा प्रभु ऐ?
\p
\v 41 जेसलै फरीसी किट्ठे हे, तां यीशु ने उनेंगी पूछ्या,
\v 42 “मसीह दे बारै च तोस के समझदे ओ? ओ कोदी औलाद ऐ? उनै ओस कन्ने आखया, दाऊद दी।
\v 43 ओसने उनै गी पूछ्या तां पी दाऊद आत्मा च ओईयै उसी प्रभु कि आखदा ऐ?
\v 44 प्रभु ने, मेरे प्रभु कन्ने आखया, मेरे सज्जे पासे बौ, जेलै तकर के आऊँ तेरे बैरीयें गी तेरे पैरें दे तलें दी चौकी नेई बनाई दें।
\v 45 पला, जेलै दाऊद उसी प्रभु आखदा ऐ, तां पी ओ ओदा पुत्तर कियां बनयां?”
\v 46 एस गल दे जबाब बेच कोई बी एक गल्ल नेई बोली सकया। पर ओस देन थमां बाद कुसे गी बी पी उसी पूछने दी इम्त नेई ओई।
\c 23
\s शास्त्रियें ते फरीसियें दी कमी जार करना
\p
\v 1 ओस बेलै यीशु ने पीड गी ते अपने चेलें गी आखया,
\v 2 “शास्त्री ते फरीसी मूसा दी गद्धी उपर बैठे दे न जीनें गी कनून अधिकार कन्ने तर्जमा करी सकदे न;
\v 3 एसकरी ओ तुसेंगी जे केश आखन ओ करो ते मनो, पर उंदे जिये कम मत करो; किके ओ प्रचार ते करदे न पर करदे नेई।
\v 4 ओ सारे किस्मे दे कनून बनादे न जेड़ा लोकें गीं मनना मुश्कल ओई जंदा; पर अप्पुं उसी मनने आस्ते त्यार नेई।
\v 5 ओ अपने सारे कम लोकें गी दसने आसतै करदे न; ओ अपने कपडें दे गलमें गी चैड़ा करदे ते अपने कपड़े दी चालरें गी बदांदे न।
\v 6 रुट्टी दी धामें च ख़ास खास जगहां, ते प्रार्थनाकार बेच ख़ास-ख़ास कुर्सियां,
\v 7 ते बजारें च नमस्ते, ते मनुक्खें बेच गुरु खुआना उनेंगी छैल लगदा ऐ।
\v 8 पर तोस अपने आप गी गुरु नेई खुआयो, किके थुआड़ा एक गै गुरु ऐ, ते तोस सारे प्रा ओ।
\v 9 तरती उपर कुसे गी अपना पिता नेई आखयो, किके थुआड़ा एक गै पिता ऐ, जेड़ा सोर्ग बेच ऐ।
\v 10 ते स्वामी बी नेई खुआयो, किके थुआड़ा एक गै स्वामी ऐ, मतलब मसीह।
\v 11 जेड़ा थुआड़े बेच बड़ा ऐ, ओ थुआड़ा सेवक बनें।
\v 12 जेड़ा कोई अपने आप गी बड़ा बनाग, ओ निक्का कित्ता जाग, ते जेड़ा कोई अपने आप गी निक्का बनाग, ओ बड़ा कित्ता जाग।”
\p
\v 13 “ए कपटी शास्त्रियो ते फरीसीयों, थुआड़े उपर बसोस! तोस मनुक्खें आसतै सोर्ग दे राज दा दरबाजा बंद करदे ओ, नां गै तोस अप्पुं ओस बिचें दाखल ओदे ओ ते नां दाखल ओनें आलें गी दाखल ओना दिंदे ओ।
\v 14 (ए कपटी शास्त्रियो ते फरीसियो, थुआड़े उपर बसोस! तोस विधवें दे करें गी लूटी जंदे ओ, ते दसने आसतै मते चेर तकर प्रार्थना करदे रोंदे ओ; एसकरी तुसेंगी बड़ी बड़ी सज़ा मिलग।)
\p
\v 15 “ए कपटी शास्त्रियो ते फरीसीयों, थुआड़े उपर बसोस! तोस एक जन गी अपनी मत्त बेच आनने आसतै सारे जल ते थल बेच फिरदे ओ, ते जेसलै ओ थूआडी मत्त बेच आई जंदा ऐ तां उसी अपने थमां जादै नरक बेच जाने आला बनाई बेदी ओ।
\p
\v 16 “ए अन्नें अगुवो, थुआड़े उपर बसोस! जेड़े तोस आखदे ओ के जे कोई मंदर दी कसम खा तां केश नेई ओंदा, पे जेकर कोई मंदर दे सुन्ने दी कसम खा तां ओ ओदे कन्ने बझी जाग।
\v 17 ए मूर्खो ते अन्नयो, केड़ा बड़ा ऐ; सुन्ना यां ओ मंदर जेसदे कन्ने सुन्ना पवित्र ओंदा ऐ?
\v 18 पी आखदे के जे कोई के बेदी दी कसम खा तां केश नेई,ओंदा पर जेड़ी पेंट ओस उपर ऐ, जेकर कोई ओसदी कसम खा तां ओ ओदे कन्ने बझी जाग।
\v 19 ए अन्नयो, केड़ा बड़ा ऐ; पेंट जां बेदी जेस कन्ने पेंट पवित्र ओंदी ऐ?
\v 20 एसकरी जेड़ा कोई बेदी दी कसम खंदा ऐ, ओ ओदी ते जे केश ओदे उपर चाड़ा ऐ, ओसदी बी कसम खंदा ऐ।
\v 21 ते जेड़ा मंदर दी कसम खंदा ऐ, ओ ओसदी ते ओस बेच रौने आलें दी बी कसम खंदा ऐ।
\v 22 जेड़ा सोर्ग दी कसम खंदा ऐ, ओ परमेसर दे सिंहासन दी ते ओस उपर बैठने आले दी बी कसम खंदा ऐ।
\p
\v 23 “ए कपटी शास्त्रियो ते फरीसीयों, थुआड़े उपर बसोस! तोस पुदनें ते सौंफ, ते जीरे दा दसमा अंश तां दिंदे ओ, पर तुसें कनून दियां गैरीयां गल्लां मतलब न्याय, ते दया, ते ईमानदारी गी शुड़ी दिते दा ऐ; चाईदा हा के तोस इन्नें गी बी करदे रोंदे ते उनेंगी बी नेई शुड़दे।
\v 24 ए अन्नें अगुवो,तोस निके उक्में गी मनने कित्ते बड्डे चोकन्ने ओ, तोस मछर गी तां छानी लैंदे ओ, पर ऊंट गी निंगली जंदे ओ।
\p
\v 25 “ए कपटी शास्त्रियो ते फरीसीयों, तोस निके उक्में गी मनने कित्ते बड्डे चोकन्ने ओ, थुआड़े उपर बसोस! तोस कटोरे गी ते थाली गी उपर-उपरा दा साफ करदे ओ पर अन्दर दिले बेच न्हेर ते कौड़ा पन परे दा ऐ।
\v 26 ए अन्नें फरीसी, पैलैं कटोरे गी ते थाली गी अन्दर दा साफ़ के ओ बार दा बी साफ़ रवै।
\p
\v 27 “ए कपटी शास्त्रियो ते फरीसीयों, थुआड़े उपर बसोस! तोस चूना फेरी दी कबरें आला लेखा ओ जेड़ीयां उपरा तां शैल लबदियां न, पर अन्दर दा मुड़दे दियां अड्डियां ते सारे किसम दी गन्दकी कन्ने परोई दियां न।
\v 28 एस चाली तोस बी उपरा दा मनुक्खें गी तरमी लबदे ओ, लेकन अन्दर कपट ते अतर्म कन्ने परोए दे ओ।
\p
\v 29 “ए कपटी शास्त्रियो ते फरीसीयों, थुआड़े उपर बसोस! तोस पविखवक्तें दी कबरें दी मर्मत करदे ते तरमीं दियें कबरें गी बनांदे ओ,
\v 30 ते आखदे ओ, अगर अस अपने बजुर्गें दे बेलै च ओदे हे तां पविखवक्तें दी अत्या च उंदे सांझीदार नेई ओदे हे।
\v 31 एस गल्ल थमां तां तोस अपनी गुआई अप्पुं गै दिंदे ओ के तोस पविखवक्तें दी अत्या करने आलें दी औलाद ओ।
\v 32 एस आसतै तोस अपने बजुर्गें आला लेखा पाप दा घड़ा पूरी चाली परे दे ओ।
\v 33 ए सप्पयो, ए जरिले सप्प दे बच्चयो, तोस नरक दी सज़ा थमां कियां बचगे?
\v 34 एसकरी दिखो,आऊँ थुआड़े कोल औने आले पविखवक्तें गी ते बुधिमानें ते शास्त्रियें गी पेजना ऐ; ते तोस उंदे बिचा केईयें गी तां मारी देगे ते सूली  उपर चढ़ागे, ते केईयें गी अपने प्रार्थनाकार च डंडे मारगे ते एक शैर बिचा दुए शैर गी खदाड़दे फिरगे।
\v 35 जेस कोलां तरमी हाबिल थमां लेईयै बिरिकयाह दे पुत्तर जकर्याह तकर, जिसी तुसें मंदर ते बेदी दे बिच मारी दित्ता हा, जिन्नें बी तर्मियें दा खून तरती उपर रुडाया गेदा ऐ, ओ सारा थुआड़े सिरे उपर पौग।
\v 36 आऊँ थुआड़े कन्ने सच आखना ऐं, ए सब गल्लां एस पीढ़ी दे लोकें उपर सज़ा आई पोंघंन।”
\s यीशु दा यरूशलेम उपर वलाव
\p
\v 37 “ए यरूशलेम दे लोको! ए यरूशलेम दे लोको! तुं जेड़ा पविखवक्तें गी मारी ओड़ना ऐ, ते जेड़े तेरे कोल पेजे गै उन्दे उपर तुं पत्थर मारना ऐ। किनी बारी गै मैं सोच्चया के जियां मुर्गी अपने बच्चें गी अपनीयें बगलें एठ किटठा करदी ऐ, इयां गै आऊँ बी तेरे बच्चें गी किटठा करी लै, पर तो ए नेई चाया
\v 38 दिखो, थुआड़ा कर थुआड़े लेई जुआडीयै शुड़या जंदा ऐ,
\v 39 किके आऊँ थुआड़े कन्ने आखना ऐं के हूंन थमां जेसलै तकर तोस नेई आखगे, धन्न ऐ ओ, जेड़ा प्रभु दे अधिकार कन्ने ओंदा ऐ ओस बेलै तकर तोस मिगी पी कदें बी नेई दिखगे।”
\c 24
\s यीशु थमां मंदर दे नाश दी पविख्वानी
\p
\v 1 जेसलै यीशु मंदर बिचा निकलियै जा करदा हा, तां ओदे चेलें उसी मंदर कियां-कियां बनाया हा दसने बासतै ओदे कोल आए।
\v 2 ओसने उंदे कन्ने आखया, “के तोस ए सब नेई दिखा करदे ओ! आऊँ थुआड़े कन्ने सच आखना ऐं, इत्थैं पत्थर उपर पत्थर बी नेई रौग जेड़ा टाया नेई जाग।”
\s यीशु दे बापस औने दी नशांनी
\p
\v 3 ते जेसलै ओ जैतून पाड़ उपर बैठे दा हा, तां चेलें लग़ ओदे कोल आईयै आखया, “असेंगी सना के ए गल्लां कदुं ओगन? तेरे औने दा ते दुनियां दे ऐन्त दा के निशांन ओग?”
\v 4 यीशु ने उनेंगी जबाब दित्ता, “चकने रवो! कोई तुसेंगी नेई परमा,
\v 5 किके मते सारे ऐसे ओगन जेड़े मेरे नां कन्ने आईयै आखघन, आऊँ मसीह ऐं, ते मते सारें गी परमाघन।
\v 6 तोस लड़ाईयां ते लड़ाईयें दी चर्चा सुनगे, दिखो कबराई नेई जायो किके इंदा ओना जरुरी ऐ, लेकन ओस बेलै ऐन्त नेई ओग।”
\v 7 किके जाती उपर जाती, ते राज उपर राज चढ़ाई करग, ते थारें-थारें काल पोघंन, ते भुंचाल ओगन।
\v 8 ए सारीयां गल्लां पीडें दी शुरुआत ओग।
\v 9 ओस बेलै जेड़े तुन्दा विरोध करदे ओ कलेश देने आसतै तुसेंगी पड़कागन, ते तुसेंगी मारी ओडगन, ते मेरे नां उपर विश्वास करने दे कारन सारी जातीयें दे लोग थुआड़े कन्ने बैर रखगन।
\v 10 ओस बेलै मते सारे विश्वास च ठोकर खागन, ते एक दुए गी पड़कागन, ते एक दुए कन्ने बैर रखगन।
\v 11 मते सारे चुठे पविख्वक्ता आई खड़ोघन, ते मते सारें गी तोखा देंगन।
\v 12 अतर्म दे बदने कन्ने मते सारें एक दुए गी प्यार करना शुड़ी देग,
\v 13 लेकन जेड़ा खीरी तकर मेरे उपर विश्वास करग ओसदा उद्धार ओग।
\v 14 ते राज दा ए शोभ समाचार सारै जगत बेच परचार कित्ता जाग, के सारीयें जातीयें उपर गुआई उवै, ओस बेलै संसार दा ऐन्त आई जाग।
\s बड़ी बेप्त्ता दी शुरुआत
\p
\v 15 एसकरी जेसलै तोस बड़ी बुरी उजाड़ने आली चीज गी जेसदी चर्चा दानिय्येल पविखवक्ता दे दवारा ओई ही, पवित्र जगै च खड़ोती दी दिखो (जेड़ा पढ़ै ओ समझै)
\v 16 ओस बेलै जेड़े यहूदीया बेच ओगन ओ पाडें उपर नस्सी जांन।
\v 17 जेड़े कर दे छत उपर ओगन, ओ अपने कर चा समान लेने आसतै नेई उतरन;
\v 18 ते जेड़े खेतर च ओगन, ओ अपना कपड़ा लेने आसतै पिछें गी नेई परतोन।
\p
\v 19 उनै धयाडें च जेड़ीयां गर्भवती ते बच्चें गी दोध पलानें आलियां ओगन, उन्दे लेई बसोस, बसोस!
\v 20 ते प्रार्थना करा करो के तुसें सयाल च जां बसां दे धयाडै नसनां नेई पवै।
\v 21 किके ओस बेलै ऐसी पारी बेप्ता औग, इयै नियां दुनिया दे शुरू चा नेई अजें तकर ओया ते नेई गै पी कदें ओग।
\v 22 ते जेगर ओदे न घटाए नेई जंदे तां कोई मानु नेई बचदा, लेकन चुने दे लोकें दे कारन ओदे न घटाए जाघंन।
\v 23 ओस बेलै जेगर कोई तुसेंगी आखघ के, दिखो, मसीह इत्थैं ऐ! जां उत्थें ऐ! तां बी उन्दे उपर बश्वास नेई करयो।
\p
\v 24 किके चुठे मसीह ते चुठे नबी उठी खड़ोघन, ते मते चेन्न ते चमत्कारी कम दसघंन के जेगर ओई सकग तां चुनें दे लोकें गी बी परमाई दें
\v 25 दिखो, मैं पैलैं थुआड़े कन्ने ऐ सब केश आखी दित्ता ऐ।
\v 26 एसकरी जेगर ओ थुआड़े कन्ने आखन, दिखो, ओ जंगल च ऐ, तां तोस बार नेई निकलयो; जां दिखो, ओ कोठरियें च ऐ, तां तोस उन्दे उपर बश्वास नेई करयो।
\p
\v 27 किके जियां बिजली चडदी आली बखी दा निकलियै करोंदी आली बखी तकर चमकदी ऐ, उय्यां गै मनुक्ख दे पुत्तर दा बी औना ओग।
\v 28 जिथें मरे दा डंगर ओऐ, उत्थें गै ईलां किट्ठीयां ओगन।
\s मनुख दे पुत्र दा परतियै औना
\p
\v 29 उनै दिनें दे दी विपत्ता दे बाद फोरन सूरज दा न्हेरा ओई जाग, ते चण दी लो जंदी रौग, ते तारे अम्बर चा पेई जाघंन ते अम्बर दियां शक्तियाँ लहाई जाघंन।
\v 30 ओस बेलै मनुक्ख दे पुत्तर दी नशांनी अंबरै च लबग, ते ओस बेलै तरती दे सारें कुलें दे लोक छाती पिटीयै रोंगन; ते मनुक्ख दे पुत्तर गी बड़ी शक्ति ते मैमा दे कन्ने अम्बर चा ओदे दिखघंन।
\v 31 ते ओ तुरही दे बड़ी बाज कन्ने अपने दूतें गी पेजग, ते ओ अम्बर दे एस पासे थमां ओस पासे तकर, चौनी दिशें थमां ओदे चुनें दे लोकें गी किट्ठा करघंन।
\s अंजीर दे बूट्टे थमां शिखया
\p
\v 32 अंजीर दे बूट्टे थमां ए कानी सिखो जेसलै ओसदी डाली कुंगली ओई जंदी ते पत्तर निकलना लगदे न, ते तोस समझी लैंदे ओ के गर्मी दी रुत्त कोल ऐ।
\v 33 इसै चाली जेसलै तोस इनें सारीयें गल्लें गी पूरीयें ओदे दिखो, तां समझी लिओ के ओ कोल ऐ, बरना दराजे उपर गै
\v 34 आऊँ थुआड़े कन्ने सच आखना ऐं के जेसलै तकर ए सारीयां गल्लां पूरीयां नेई ओई लैंन, ओस बेलै तकर एस पीढ़ी दा ऐन्त नेई ओग।
\v 35 अम्बर ते तरती टली जाघंन, लेकन मेरीयां गल्लां कदें बी नेई टलगन।
\s बिजे दे रवो
\p
\v 36 ओस देन ते घड़ी दे बारै च कोई नेई जांनदा, नां सोर्ग दे दूत ते नां पुत्तर, लेकन सेर्फ प्पो।
\v 37 जियां नूह दे देन हे, उय्यां गै मनुक्ख दे पुत्तर दा बी औना ओग।
\v 38 किके जियां जल-प्रलय थमां पैलैं दे दिनें च, जेस देन तकर नूह चाज उपर नेई चढ़या, ओस देन तकर लोक खंदे पींदे हे, ते उंदे बेच विहा शादीयां ओदीयां हां।
\v 39 ते जेसलै तकर जल-प्रलय आईयै उनेंगी रुडाईयै नेई लेई गीया, ओस बेलै तकर उनेंगी केश बी पता नेई चलया; उय्यां गै मनुक्ख दे पुत्तर दा बी औना ओग।
\v 40 ओस बेलै दाऊँ मनुक्ख खेतर च ओगन; एक लेई लेता जाग ते दुवा छुड़ी दिता जाग।
\v 41 दो जनांनीयां चक्की पीयादियां रौगन, एक लेई लेती जाग ते दुई छुड़ी दिती जाग
\v 42 एसकरी बिजे दे रवो, किके तोस नेई जानदे के थुआड़े प्रभु ने कोकै धयाडै औना।
\v 43 लेकन ए जानी लिओ के जेकर कर दा स्वामी जानदा ओंदा के चोर केस पैर औग तां ओ बीजा दा रौंदा, ते अपने कर च चोरी नेई ओंना दिंदा।
\v 44 एसकरी तोस बी तयार रवो, किके जेस बेलै दे बारै च तोस सोचदे बी नेई ओ, उसै बेलै मनुक्ख दा पुत्तर आई जाग।
\s मांनदार दास ते दुष्ट दास
\p
\v 45 खीरी च ओ बश्वास जोग ते समझदार दास कुन्न ऐ, जिसी मालक ने अपने नौकर-चाकरें उपर प्रधान रखया के बेलै उपर उनेंगी रुट्टी दियै?
\v 46 धन्न ऐ ओ दास, जेस गी ओसदा मालक आईयै उयांगै सब केछ दिखी सकै।
\v 47 आऊँ थुआड़े कन्ने सच आखना ऐं, ओ उसी अपनी सारी जायदाद उपर अक्कदार बनाग।
\v 48 लेकन जेकर ओ दोष्ट दास सोचन लगे के मेरे स्वामी दे औने च चेर ऐ,
\v 49 ते अपने साथी दासें गी मारना-कुटना लगे, ते शराबीयें दे कन्ने खा-पीयै।
\v 50 तां ओस दास दा मालक ऐसे देन बापस औग, जिंदु ओ ओसदा औने दा इंतज़ार नेई करदा उवै, ते ऐसी घड़ी जिसी ओ नेई जानदा उवै,
\v 51 ते ओ ओस बेलै उसी तगड़ी सज़ा देईयै ओसदा ऐसा कपटीयें दे कन्ने पक्का करग; उत्थें रोना ते दंद केलढना ओग।
\c 25
\s मराजे दा एन्तज़ार करदी दस कुंआरियें दी मसाल
\p
\v 1 ओस बेलै सोर्ग दा राज उनै दस कवारियें आला लेखा ओग जेड़ीयां अपनीयां मशालां लेईयै मराजे कन्ने पेंट करने गी निकलीयां।
\v 2 उंदेचा पंज्ज मुर्ख ते पंज्ज समझदार थीयां।
\v 3 मुर्खें अपनी मशालां तां लेतीयां, लेकन अपने कन्ने तेल नेई लेता;
\v 4 लेकन समझदारें अपनी मशालें दे कन्ने अपनी कुप्पियें च तेल बी परी लेता।
\v 5 जेसलै मराजे दे ओंने गी देर ओई, तां ओ सारीयां सौनें गी झपकियाँ लैंन लगियाँ ते सेई गेईयां।
\p
\v 6 अध्दी राती शोर मचया; के दिखो, मराज अवै करदा ऐ! ओस कन्ने पेंट करने गी चलो।
\v 7 ओस बेलै सारीयां कवारियां उठीयै अपनीयां मशालां ठीक करना लगियाँ।
\v 8 ते मुर्खें समझदारें गी आखया, अपने तेल बिचा असेंगी बी केश तेल दियो, किके साड़ीयां मशालां हिस्सला दियां न।
\v 9 लेकन समझदार कवारियें जबाब दित्ता, जेकर ए साड़े ते थुआड़े आसतै पूरा नेई उवै; ठीक गल तां ए ऐ के तोस बेचने आलें दे कोल जाईयै अपने आसतै मुल्लें लेई लिओ।
\v 10 जेसलै ओ मुल्लें लेने गी जा करदी हियां तां उसै बेलै मराज आई पूज्या, ते जेड़ीयां तयार हियां, ओ ओदे कन्ने विहा आलें कर च चली गेईयां ते दरबाजा बंद करी दित्ता गीया।
\v 11 एस दे बाद दुईयां कवारियां बी आईयै आखन लगियाँ, ए स्वामी, ए स्वामी, साड़े आसतै दरबाजा खोली दे!
\v 12 ओसने जबाब दित्ता, आऊँ थुआड़े कन्ने सच आखना ऐं, के आऊँ तुसेंगी नेई जानदा।
\v 13 एसकरी बिजे दे रवो, किके तोस नेई ओस देन गी जांनदे ओ, नेई ओस घड़ी गी।
\s तरें दासें दी मसाल
\p
\v 14 किके ए ओस मनुक्ख आला लेखा आलत ऐ जेस ने परदेस जंदे पक्त अपने दासें गी बलाईयै अपनी जाजास्त उनेंगी सौंपी दित्ती।
\v 15 ओसने एक गी पंज्ज तोड़े, दुए गी दाऊँ, ते त्रिये गी एक\f + \fr 25:15 \ft एक तोड़ा 15 साले दी कमाई दे बराबर\f*; मतलब अर एक गी ओसदी थबीक दे मताबक दिता, ते ओस बेलै ओ परदेस चली गीया।
\v 16 ओस बेलै, जिसी पंज्ज तोड़े मिले दे हे, ओसने फोरन जाईयै उंदे कन्ने लैंन देन कित्ता, ते पंज्ज तोड़े ओर कमाए।
\v 17 इसै तरीके जिसी दाऊँ मिले दे हे ओसने बी दाऊँ ओर कमाए।
\v 18 लेकन जिसी एक मिले दा हा, ओसने जाईयै गत कढया, ते अपने स्वामी दे तोड़े गी छपाली दित्ता।
\p
\v 19 मते दिनें कोलां बाद उनै दासें दा स्वामी आईयै उंदे थमां लेखा लेने लगया।
\v 20 जिसी पंज्ज तोड़े मिले दे हे, ओसने पंज्ज तोड़े ओर आनीयै आखया, ए स्वामी, तो मिकी पंज्ज तोड़े सोंपे दे हे, देख, मैं पंज्ज तोड़े ओर कमाए न।
\v 21 ओदे स्वामी ने ओस कन्ने आखया, “धन्न, ऐ अच्छे ते बश्वास जोग दास, तुं थोड़े बेच बश्वास जोग रिया; आऊँ तुगी मती सारी चीजां दा जिमेंबार बनागा। अपने स्वामी दी खुशी च शामल ओ।”
\p
\v 22 ते जिसी दाऊँ तोड़े मिले दे हे, ओसने बी आईयै आखया, ए स्वामी, तो मिकी दाऊँ तोड़े सोंपे दे हे, देख, मैं दाऊँ तोड़े ओर कमाए।
\v 23 ओसदे स्वामी ने ओस कन्ने आखया, धन्न, ऐ अच्छे ते बश्वास जोग दास, तुं थोड़े च बश्वास जोग रिया; आऊँ तुगी मती चीजें दा जिमेंबार बनागा। अपने स्वामी दी खुशी च शामल ओ।
\p
\v 24 ओस बेलै जिसी एक तोड़ा मिले दा हा, ओसने आईयै आखया, ए स्वामी, आऊँ तुगी जानदा ऐं के तुं कठोर मनुक्ख ऐं तुं जित्त्थें कुतै नेई रांदा उत्थें बड्डनां ऐं, ते जित्त्थें नेई रानें आसतै सुटना उत्त्थुआं गै किट्ठा करना ऐं।
\v 25 एसकरी आऊँ डरी गीया ते तेरा तोड़ा मिट्टी च शपाली दित्ता। देख, जेड़ा तेरा ऐ, ओ ए ऐ।
\v 26 ओदे स्वामी ने उसी जबाब दित्ता, ए दोष्ट ते आलसी दास, जे तुं ए जानदा हा के जिथें आऊँ नेई रानां उत्त्थुआं दा बड्डना ऐं, ते जित्त्थें मैं नेई सुटया उत्त्थुआं दा किट्ठा करना ऐं;
\v 27 तां पी तुगी चाईदा हा के मेरा पैसा शाऊकारें गी देई दिंदा, ओस बेलै आऊँ अपना पैसा आईयै ब्याज दे कन्ने लेई लैंदा।
\v 28 एसकरी ओ तोड़ा ओस थमां लेई लिओ, ते जेसदे कोल दस तोड़े न, उसी देई दियो।
\v 29 किके जेस कुसे दे कोल ऐ, उसी ओर दित्ता जाग; ते ओदे कोल मता ओई जाग; लेकन जेसदे कोल नेईयैं, ओस थमां ओ बी जेड़ा ओदे कोल ऐ, लेई लित्ता जाग।
\v 30 ते एस नकम्मे दास गी बार न्हेरे बेच सुट्टी दियो, जिथें रोनां ते दंद किल्डनां ओग।
\s यीशु दुनियां दा न्याय करग
\p
\v 31 जेसलै मनुक्ख दा पुत्तर  अपनी मैमा च औग ते सारे सोर्गदूत ओदे कन्ने औगन, तां पी ओ अपनी मैमा दे सिंहांसन उपर विराजमान ओग।
\v 32 ते सारी जातीयां ओदे अगें किट्ठीयां कित्ती जाघंन; ते जियां गुबाल पिड्डें गी बकरीयें कोलां लग करी दिंदा ऐ, उयांगै ओ उनेंगी एक दुए कोलां लग करग।
\v 33 ते ओ पिड्डें गी अपनी सज्जी बखी ते बकरीयें गी खबी बखी खड़ा करग।
\v 34 ओस बेलै राजा अपनी सज्जी बखी आलें गी आखघ, ए मेरे पिता दे धन्न लोको, आओ ओस राज दे आक्दार ओई जाओ, जेड़ा जगत दे शुरू थमां थुआड़े आसतै तयार कित्ते दा ऐ।
\v 35 किके आऊँ भूखा दा हा, ते तुसें मिगी खाणे आसतै दिता; आऊँ त्रैया (प्यासा) दा हा, ते तुसें मिगी पानी पलाया; आऊँ परदेसी हा, ते तुसें मिगी अपने कर च रख्या;
\v 36 आऊँ नंगा हा, ते तुसें मिगी कपड़े पुआए; आऊँ बमार हा, ते तुसें मेरा खयाल रख्या, आऊँ जेल बेच हा, ते तुसें मिगी मिलने गी आए।
\p
\v 37 ओस बेलै तरमी उसी जबाब देघंन, ए प्रभु, असैं कुस्लै तुगी भूखा दा दिखया ते खाणा खलाया? जां त्रैया (प्यासा) दा दिखया ते पानी पलाया?
\v 38 असैं कुस्लै तुगी परदेसी दिखया ते अपने कर च रख्या? जां नंगा दिखया ते कपड़े पुआए?
\v 39 असैं कुस्लै तुगी बमार जां जेलै च दिखया ते तेरे कन्ने मिलने गी आए?
\v 40 ओस बेलै राजा उनेंगी जबाब देग, आऊँ थुआड़े कन्ने सच आखना के तुसें जेड़ा मेरे इनें निकें थमां निक्के प्राऊ बिचा कुसे एक क्न्नें इयै नियां पला कम कित्ता, ओ मेरे गै कन्ने कित्ता।
\p
\v 41 ओस बेलै ओ खबी बखी आलें गी आखघ, ए लांनती लोको, मेरे सामनें दा ओस मेशा दी अग्गी बेच चली जाओ, जेड़ी शतान ते ओदे दूतें लेई तयार कित्ती गेदी ऐ।
\v 42 किके आऊँ भूखा दा हा, ते तुसें मिगी केश खाणे गी नेई दिता; आऊँ त्रैया (प्यासा) हा, ते तुसें मिगी पानी नेई पलाया;
\v 43 आऊँ परदेसी हा, ते तुसें मिगी अपने कर नेई रख्या; आऊँ नंगा हा, ते तुसें मिगी कपड़े नेई पुआए; आऊँ बमार ते जेलै च हा, ते तुसें मेरा खयाल नेई कित्ता।
\p
\v 44 ओस बेलै ओ जबाब देघंन, ए प्रभु, असैं तुगी कुस्लै भूखा, जां त्रया दा प्यासा, जां परदेसी, जां नंगा, जां बमार, जां जेलै च दिखया, ते तेरी सेवा टैल नेई कित्ती?
\v 45 ओस बेलै ओ उनेंगी जबाब देग, “आऊँ थुआड़े कन्ने सच आखना ऐं के तुसें जेड़ा इनें निकें थमां निकें बिचा कुसे एक कन्ने नेई कित्ता, ओ मेरे कन्ने बी नेई कित्ता।
\v 46 ते ए मेशा दी सज़ा पोगघंन मगर तरमी मेशा दी जिंदड़ी च दाखल ओगन।”
\c 26
\s यीशु दी अत्या दा सलहा-मशवरा
\p
\v 1 जेसलै यीशु ए सब गल्लां आखी चुकया तां पी अपने चेलें गी आखन लगया,
\v 2 “तोस जांनदे ओ के दो देन बाद फसह दा त्यार ऐ, ते मनुक्ख दा पुत्तर सूली  उपर चढ़ाए जाने आसतै पड़काया जाग।”
\p
\v 3 ओस बेलै प्रधान याजकें ते लोकें दे प्राचीन कैफा नां दे महायाजक दे आंगन च किट्ठे ओए,
\v 4 ते अप्पुं बिचें बिचार करना लगे के यीशु गी चलाकी कन्ने पकड़ीयै मारी दिचै।
\v 5 लेकन ओ आखदे हे, त्यार दे बेलै नेई, कुतै ऐसा नेई उवै के लोकें च कहामां मची जा।
\s यीशु दे उपर कीमती इत्र ढोलना
\p
\v 6 जेसलै यीशु बैतनिय्याह च शमौन कोढ़ी दे कर हा,
\v 7 तां उत्थें एक जनांनी कच दे पांढे च बड़ा कीमती खुशबुदार तेल लेईयै ओदे कोल आई, ते जेसलै ओ रुट्टी खाणे गी बैठा हा तां ओदे सिर उपर डोली दिता।
\v 8 ए दिखियै ओदे चेलें क्रोधें च ओईए ते बोलन लग्गे, एस दा कि सत्यनाश कित्ता गीया?
\v 9 इसी तां चंगी किम्मत उपर बेचियै गरीबें गी बंडोई सकदा हा।
\v 10 ए सब केश जांनियै यीशु ने उनेंगी आखया, “जनांनी गी कि सतांदे ओ? ओसने मेरे कन्ने पलाई कित्ती ऐ।
\v 11 गरीब थुआड़े कन्ने मेशा रैंदे न, मगर आऊँ थुआड़े कन्ने मेशा नेई रौगा।
\v 12 ओसने मेरी जिंद उपर जेड़ा तेल डोलया ऐ ओ मेरे दब्बने आसतै कित्ता गीया ऐ।
\v 13 आऊँ थुआड़े कन्ने सच आखना ऐं, के सारी दुनियां च जिथें कुतै बी ए शोभ समाचार प्रचार कित्ता जाग उत्थें ओदे एस कम दा जिक्र बी ओसदी याद बेच कित्ता जाग।”
\s यहूदा इस्करियोती दा विश्वास तरुटनां
\p
\v 14 ओस बेलै यहूदा इस्करियोती ने, जेड़ा बारां चेलें बिचा एक हा, प्रधान याजकें दे कोल जाईयै आखया,
\v 15 “जेकर आऊँ उसी थुआड़े अथ्थ पड़काई दियां तां मिगी के देगे?” उनै उसी त्री चांदी दे सिक्के तोलियै देई दिते।
\v 16 ते ओ उसै बेलै थमां उसी पड़काने दा बेला तुपन लगी पिया।
\s चेलें दे कन्ने ऐन्त पोजन
\p
\v 17 अखमीरी रुट्टी दे त्यार दे पैले देन, चेलें यीशु दे कोल आईयै पूछना लगे, “तुं कुत्थें चानां के अस तेरे आसतै फसह दी रुट्टी खाणे दी तयारी करचै?
\v 18 ओसने आखया, शैर च फलाने मनुक्ख दे कोल जाईयै ओदे कन्ने आखो, गुरु आखदा ऐ के मेरा समां कोल ऐ। आऊँ अपने चेलें दे कन्ने तेरे इत्थैं फसह दा त्यार मनागा।”
\v 19 खीरी च चेलें यीशु दा उक्म मनया ते फसह तयार कित्ता।
\p
\v 20 केसलै शाम ओई तां ओ बारें चेलें दे कन्ने रुट्टी खाणे गी बैठा।
\v 21 जेलै ओ खा करदे हे तां ओसने आखया, “आऊँ थुआड़े कन्ने सच आखना ऐं के थुआड़े चा एक मिगी पकड़ाग।”
\v 22 एस गल उपर ओ मते दूआस ओए, ते अर एक उसी पूछना लगया, “ए गुरु, के ओ आऊँ ऐं?”
\v 23 ओसने जबाब दिता, “जेस ने मेरे कन्ने थाली अथ्थ पाए दा ऐ, उवै मिगी पड़काग।
\v 24 मनुक्ख दा पुत्तर तां जियां ओदे बारै च लिखे दा ऐ, ओ ओई जानां गै; लेकन ओस मनुक्ख आसतै बसोस ऐ जिदे दवारा मनुक्ख दा पुत्तर पड़काया जन्दा ऐ; जेकर ओस मनुक्ख दा जन्म गै नेई होंदा हा, तां ओस लेई पला होंदा।”
\v 25 ओस बेलै यीशु दे पकड़ाने आले चेलें यहूदा इस्करियोती ने आखया, “ए गुरु, कित्ते ओ आऊँ तां नेई ऐं?” यीशु ने उसी जबाब दिता, “तो गै गलाई उड़या।”
\s प्रभु पोज
\p
\v 26 जेसलै ओ खा करदे हे तां यीशु ने रुट्टी लेई, ते आशीष मंगीयै त्रोड़ी, ते चेलें गी देईयै आखया, “लियो, खाओ; ए मेरी जिंद ऐ।”
\v 27 पी ओसने कटोरा लेईयै शुकर कित्ता, ते उनेंगी देईयै आखया, तोस सारे एस बिचा पीओ,
\v 28 किके ए बायदा दा मेरा ओ खून ऐ, जेड़ा मतें सारें दे पापें दी माफ़ी आसतै रुडाया जंदा ऐ।
\v 29 आऊँ थुआड़े कन्ने आखना ऐं के दाख दा ए रस ओस धयाडै तकर कदें नेई पीगा, जिंदु तकर थुआड़े कन्ने अपने पिता दे राज बेच नमां नेई पीयां।
\v 30 पी ओ पजन गाइयै जैतून पाड़ उपर गै।
\s पतरस दे एनकार दी पविखवाणी
\p
\v 31 ओस बेलै यीशु ने उंदे कन्ने आखया, “तोस सारे अज्ज गै राती गी मेरे बारै च ठोकर खागे, किके लिखे दा ऐ; आऊँ गुआल गी मारगा, ते झुंड दी पिड्डां तितर बितर ओई जाघंन।
\v 32 लेकन आऊँ अपने जिन्दे ओनें दे बाद थुआड़े थमां पैलैं गलील जिले गी जागा।”
\v 33 एस गल्ल उपर पतरस ने उसी आखया, “जेकर सारे तेरे बारै च ठोकर खांन तां खांन, लेकन आऊँ कदें बी ठोकर नेई खागा।”
\v 34 यीशु ने ओस कन्ने आखया, “आऊँ तेरे कन्ने सच आखना ऐं के अज्ज गै रातीं कुकड बांग देने थमां पैलैं, तू त्रै बारी मेरे लेई मुकरी जागा।”
\v 35 चेलें पतरस ने ओस कन्ने आखया, “जेकर मिगी तेरे कन्ने मरना बी पौग, तां बी आऊँ तेरे थमां कदें नेई मुकरगा।”
\s गतसमनी दे बगीचे च प्रार्थना।
\p
\v 36 ओस बेलै यीशु अपने चेलें दे कन्ने गतसमनी नां दे एक जगै च आया ते अपने चेलें गी आखन लगया, “इत्थैं बैठे दे रवो, जेलै तकर आऊँ उत्थें प्रार्थना करगा।”
\v 37 ओ पतरस ते जब्दी दे दौनीं पुत्रें गी कन्ने लेई गीया, ते दूआस ते दुखी ओना लगया।
\v 38 ओस बेलै ओसने उंदे कन्ने आखया, “मेरा जी बड़ा दूआस ऐ, इत्थैं तकर के, के मेरा प्राण निकला करदा ऐ। तोस इत्थैं रुको ते मेरे कन्ने बिजे दे रवो।”
\v 39 पी ओ थुड़ा ओर अग्गें बदियै मुंह दे पार प्या, ते ए प्रार्थना करन लगया, “ए मेरे प्पो, जेकर ओई सकै तां ऐ कटोरा मेरे थमां टली जा, तां बी जियां आऊँ चानां इयां नेई, लेकन जियां तुं चानां उय्यां गै उवै।
\v 40 पी ओस चेलें दे कोल आईयै उनेंगी सुतें दें दिखया ते पतरस गी आखया, के तोस मेरे कन्ने एक घड़ी बी नेई बिजे दे रेई सके?
\v 41 बिजे दे रवो, ते प्रार्थना करदे रवो के तोस परिख्या च नेई पवो; आत्मा तां तयार ऐ, लेकन जिंद कमजोर ऐ।”
\v 42 पी ओसने दुई बार जाईयै ए प्रार्थना कित्ती, “ए मेरे प्यो, जेकर मेरे पीते दे बगैर नेई अटी सकदा तां तेरी मर्जी पूरी उवै।”
\v 43 ओस बेलै ओसने आईयै उनेंगी पी सुतें दे दिखया, किके उंदीयां अखीयाँ नींदर कन्ने परोची दीहां।
\v 44 उनेंगी शुड़ीयै ओ पी चली गीया, ते उवै गल्ल पी आखीयै त्री बारी प्रार्थना कित्ती।
\v 45 ओस बेलै ओसने चेलें दे कोल आईयै उनेंगी आखया, “हूंन सुते दे रवो, ते अराम करो; दिखो, घड़ी आई पूजी दी ऐ, ते मनुक्ख दा पुत्तर पापियें दे अथ्थ पडकाया जंदा ऐ।
\v 46 उठो, चलचे। दिखो, मेरा पडकाने आला कोल आई पूजया ऐ।”
\s यीशु गी बन्दी बनाना
\p
\v 47 ओ ए आखा गै करदा हा के यहूदा इस्करियोती, जेड़ा बारें चेलें बिचा एक हा आया, ते ओसदे कन्ने प्रधान याजकें गी ते लोकें दे प्राचीन दी पीड, तलवारां ते सोटे लेईयै आई।
\v 48 ओदे पड़काने आले ने उनेंगी ए पता दिते दा हा के “जिसी आऊँ चूमी लैगा ओ उवै ऐ; उसी पकड़ी लियो।”
\v 49 ते फोरन यीशु दे कोल आईयै आखया, “ए गुरु, नमश्कार!” ते ओस उसी मता चूमया।
\v 50 यीशु ने उसी आखया, “ए मित्र, जेस कम आसतै तुं आएदा ऐं, उसी करी लै।” ओस बेलै उनै कोल आईयै यीशु उपर अथ्थ रखे ते उसी पकड़ी लेता।
\v 51 ओस बेलै यीशु दे साथियें बिचा एक ने अथ्थ बदाईयै अपनी तलवार खिची लेई ते महायाजक दे दास उपर चलाईयै ओसदा कन कटी दिता।
\v 52 ओस बेलै यीशु ने उसी आखया, “अपनी तलवार म्यान च रखी लै किके जेड़े तलवार चालांदे न ओ तलवार कन्ने नाश कित्ते जाघंन।
\v 53 के तुं नेई समझदा के आऊँ अपने पिता अगें अर्ज करी सकना ऐ, ते ओ सोर्गदूतें दी बारां फौजीयें दी पलटन कोलां जादै मेरे कोल हूंन हाजर करी देग?”
\v 54 लेकन पवित्र शास्त्र दियां ए गल्लां के ऐसा गै ओना जरुरी ऐ,ए कियां पूरीयां ओगन?
\v 55 उसै बेलै यीशु ने पीड गी आखया, “के तोस तलवारां ते सोटे लेईयै मिगी डाकू आला लेखा पकड़ने आसतै निकले ओ? आऊँ अर देन मंदर च बेईयै शिखया दिंदा हा, ते तुसें मिगी नेई पकड़या।
\v 56 पर ए सब एसकरी ओया ऐ के पन पविखवक्तें दे वचन पूरे ओंन।” ओस बेलै सारे चेलें उसी शुड़ीयै नसी गै।
\s कैफा दे अगें यीशु
\p
\v 57 ते यीशु दे पड़काने आले उसी कैफा नां दे महायाजक दे कोल लेई गै, जित्त्थें शास्त्री ते प्राचीन किट्ठे ओए दे हे।
\v 58 पतरस दूर दा यीशु दे पिछें-पिछें महायाजक दे आंगन तकर गीया, ते अन्दर जाईयै यीशु दी खीरी बेला दिखने आसतै सबकें दे कन्ने बेई गीया।
\v 59 प्रधान याजकें ते सारी महासभै यीशु गी मारी ओड़ने लेई ओदे वरोध बेच चुठी गुआई दी तलाश बेच हे,
\v 60 लेकन मते सारे चुठे गवाऐं दे औने उपर बी सेई गुआई नेई थोई। ऐन्त बेच दो जन आए,
\v 61 ते आखया, “एस ने आखे दा ऐ के आऊँ परमेसर दे मंदर गी टाई सकना ऐं ते उसी त्रै दिनें च बनाई सकना ऐं।”
\p
\v 62 ओस बेलै महायाजक ने खडोईयै यीशु गी आखया, “के तुं कोई जबाब नेई दिंदा? ए लोक तेरे खलाफ के गवाई दिंदे न?”
\v 63 लेकन यीशु चुप रिया। ओस बेलै महायाजक ने उसी आखया, “आऊँ तुगी जिंदे परमेसर दी कसम दिनां ऐं के जेकर तुं परमेसर दा पुत्तर मसीह ऐं तां साड़े कन्ने आखी दे।”
\v 64 यीशु ने ओदे कन्ने आखया, “तो अप्पुं गै गलाई उड़या; पर आऊँ तुगी एबी गलानां ऐं, के उनै कोलां तोस मनुक्ख दे पुत्तर गी समर्थमान दे सजे पासे बैठे दे, ते अम्बर दे बदलें उपर औंदे दिखगे।”
\v 65 ओस बेलै महायाजक ने अपने कपड़े फाड़ियै आखया, “एस ने परमेसर दी निंदया कित्ती ऐ, हूंन असेंगी गुआईयें दी के लोड़ ऐ? दिखो, तुसें हूंन ए निंदया सुनी ऐ!
\v 66 तोस के समझदे ओ? उनै जबाब दिता, ए मौत दी सज़ा दे काबल ऐ।”
\v 67 ओस बेलै उनै ओदे मुंह उपर थुकया ते उसी मुक्के मारे, दुए चपेटां मारीयै आखया,
\v 68 “ए मसीह, साड़े कन्ने पविखवाणी करियै बोल के कोने तुगी मारया?”
\s पतरस थमां यीशु दा एनकार
\p
\v 69 पतरस बार आंगन च बैठा दा हा के एक दासी ने ओदे कोल आईयै आखया, “तुं बी यीशु गलीली दे कन्ने हा।”
\v 70 ओसने सारें दे सामनें ए आखदे ओई एनकार कित्ता ते आखया, “आऊँ नेई जांनदा के तुं के आखनी ऐं।”
\v 71 जेसलै ओ बार डेवढ़ी च चली गीया, तां दुई दासी ने उसी दिखियै उन्दे कन्ने जेड़े उत्थें हे आखया, “एबी तां यीशु नासरी दे कन्ने हा।
\v 72 ओसने कसम खाईयै पी मना कित्ता; आऊँ ओस मनुक्ख गी नेई जांनदा।”
\v 73 थुड़े चेर बाद लोक जेड़े उत्थें खड़ोते दे हे,उनै पतरस दे कोल आईयै उसी आखया, “सचमुच तुं बी उंदे बिचा एक ऐं, किके तेरी बोली तेरा पेद खोली दिंदी ऐ।”
\v 74 ओस बेलै ओ फटकारनां ते कसम खाणा लगया; “आऊँ ओस मनुक्ख गी नेई जांनदा।” ते फोरन कुकडै बांग देई दिती।
\v 75 ओस बेलै पतरस गी यीशु दी आखी दी गल्ल याद आई गेई, “कुकड बांग देने थमां पैलैं तुं मेरा त्रै बारी मैं एनकार करगा।” ते ओ बार जाईयै डोसकी-डोसकी रोनां लगया।
\c 27
\s पिलातुस दे अगें यीशु
\p
\v 1 जेसलै बड्डे बेला ओया तां सारे प्रधान याजकें ते लोकें दे प्राचीन यीशु गी मारी देने दी सलहा कित्ती
\v 2 उनै उसी बन्नया ते लेई आईयै पिलातुस राजे दे अथ्थ च सौपी दिता।
\s यहूदा इस्करियोती दा अपने आप गी मारना
\p
\v 3 जेसलै ओदे पड़काने आले यहूदा इस्करियोती ने ऐसास ओया के ओ मारे जाने आस्ते कसुरबार बनाया गीया ऐ तां ओ पछाताया ते ओ त्री चांदी दे सिक्के प्रधान याजकें ते प्राचीन दे कोल फेरी लाया
\v 4 ते आखया, “मैं बेकसुर मनुक्ख गी मारी ओड़ने आसतै पकड़ाइयै पाप कित्ता ऐ।” उनै आखया, “असैं एदे बारै च कोई परवा नेई, तुं गै जान।”
\v 5 ओस बेलै ओ उनै सिक्कें गी मंदर दे बेड़े च सुट्टी ऐ चली गीया, ते जाईयै अपने आप गी फांसी चाडी दिता।
\p
\v 6 प्रधान याजकें उनै सिक्कें गी लेईयै आखया, “इनें,सिक्कें गी पंडार च रखना साड़े कनून दे मताबक ठीक नेईयै, किके ए किसे दा खून करने दा मोल्ल ऐ।”
\v 7 खीरी उनै सलहा करियै उनै सिक्कें कन्ने परदेसियें गी गाड़ने आसतै कम्हार दा खेतर मुल्लें लेई लेता।
\v 8 एस कारन ओ खेतर अज्ज तकर खून दा खेतर आखया जंदा ऐ।
\v 9 ओस बेलै ओ वचन जेड़ा यिर्मयाह पविखवक्ते थमां आखे गेदा हा ओ पूरा ओया; “उनै ओ त्री सिक्के मतलब ओस पक्का गेदे मोल्ल गी (जिसी इस्राएल दी औलाद बिचा किनें ए पक्का कित्ते दा हा) लेई लेता,
\v 10 ते जियां प्रभु ने मिगी उक्म दिते दा हां उय्यां गै उनै कम्हार दे खेतर दे मोल्ल च देई दिता।”
\s पिलातुस दा यीशु कन्ने सुयाल
\p
\v 11 जेसलै यीशु पिलातुस राजे दे सामनें खड़ोते दा हा तां ओसने उसी पूछया, “के तू यहूदीयां दा राजा ऐ?” यीशु ने उसी आखया, “तुं अप्पुं गै आखे करना ऐ।”
\v 12 जेसलै प्रधान याजकें ते प्राचीन उसी कसुरबार बना क्रदे हे, तां यीशु ने केश जबाब नेई दिता।
\v 13 एस गल्ल उपर पिलातुस ने उसी आखया, “के तुं नेई सुनदा के ए तेरे खलाफ किनीयां गुआईयां दया करदे न?”
\v 14 पर ओसने उसी एक गल्ल दा बी जबाब नेई दिता,इनें तकर के पिलातुस राजे गी बड़ी रांनगी लगी।
\s यीशु गी छुडनें च पिलातुस दी आर
\p
\v 15 ते पिलातुस राजे दी ए रीति ही के ओस त्यार च लोकें आसतै कुसे एक कैदी गी जिसी ओ लोग चांदे न शुड़ी दिंदा हा।
\v 16 ओस बेलै उंदे उत्थें बरअब्बा नां दे मन्नें दा एक कैदी हा।
\v 17 खीरी च जेलै ओ किट्ठा ओए, तां पिलातुस ने उनेंगी आखया, “तोस कुसी चांदे ओ के आऊँ थुआड़े आसतै शुड़ी दियां? बरअब्बा गी यां यीशु गी जेड़ा मसीह आखया जंदा ऐ?”
\v 18 किके ओ जांनदा हा के उनै उसी जिदु कन्ने पडकाया ऐ।
\v 19 जेसलै ओ न्याय दी गदी उपर बैठे दा हा तां ओसदी करेआली ने उसी सन्नीया पेजया, “तुं ओस तरमी दे मामले च अथ्थ नेई पायां, किके मैं अज्ज सुखनें च ओदे कारन मता दुःख चुकया।”
\p
\v 20 प्रधान याजकें ते प्राचीन लोकें गी बकाया के ओ बरअब्बा गी मंगी लैंन, ते यीशु दा नाश करान।
\v 21 पिलातुस ने उनेंगी पूछ्या, “इनें दौनी बिचा केड़े गी तोस चांदे ओ के आऊँ थुआड़े आसतै छुड़ी दियां?” उनै आखया, “बरअब्बा गी।”
\v 22 पिलातुस ने उनेंगी पूछ्या, “पी यीशु गी, जेड़ा मसीह आखया जंदा ऐ,मैं पी के करां?” सबनी उसी आखया, “ओ सूली उपर चाढ़या जा!”
\v 23 पिलातुस ने आखया, “के, ओसने के बराई कित्ती ऐ? लेकन ओ ओर बी करलाई करलाई आखन लगे, ओ सूली उपर चाड़ा दिता जा।”
\v 24 जेलै पिलातुस ने दिखया, के केश बनी नेई सकदा पर एस दे बजाय रौला बदा करदा ऐ, तां ओसने पानी लेईयै पीड दे सामनें अपने अथ्थ धोते ते आखया, “आऊँ एस तरमी दे खून थमां बेकसुर ऐं; तोस गै जानो।”
\v 25 सब लोकें जबाब दिता, “एस दा खून साड़े उपर ते साड़े बच्चें उपर पवै!”
\s सूली उपर चाडनें लेई सौंपना
\p
\v 26 एस गल्ल दे उपर ओसने बरअब्बा गी उन्दे लेई छुड़ी दिता, ते यीशु गी कोड़े मराईयै सौंपी दिता, के सूली उपर चढ़ाई दिता जा।
\s सिपाहियें थमां यीशु दी निंदया
\p
\v 27 ओस बेलै पिलातुस दे सपाईयें यीशु गी कीले च लेईयै सारे सपाई ओदे चौनी बखी पीड किट्ठी कित्ती,
\v 28 ते ओदे कपड़े तुआरीयै उसी लाल रंग दा चोला पुआया,
\v 29 ते कंडै दा मोकट गुंथीयै ओदे सिरे उपर रखया, ते ओदे सज्जे अथ्थ च सरकंडा दिता ते ओदे अग्गें घुटने टेकियै उसी ठठें च डुआना लगे ते आखया, “ए यहूदीयें दे राजा, नमश्कार!”
\v 30 ते ओदे उपर थुकया; ते उवै सरकंडा लेईयै ओदे सिरे उपर मारना लगे।
\v 31 जेसलै ओ ओसदा मज़ाक करी चुके, तां ओ चोगा ओदे उपरा तुयारियै पी ओदे कपड़े गै उसी पुआए, ते सूली उपर चढ़ाने आसतै लेई गै।
\s यीशु गी सूलीयै उपर चाडया जाना
\p
\v 32 बार जंदे मौके उनै शमौन नां दा एक कुरेनी मानु मिलया। उनै उसी जबरदस्ती पकड़या के ओसदी सूली चुकियै लेई चलया।
\v 33 ओस जगै उपर जेड़ी गुलगुता नां दी जगा मतलब खोपड़ी दी जगह आखी जंदी ऐ, पूजियै
\v 34 उनै कौड़ा पित्त मलाए दा अंगुरें दा रस उसी पीने गी दिता, पर यीशु ने उसी चखीये पीना नेई चाया।
\v 35 ओस बेलै उनै उसी सूली उपर चाढ़या, ते चिट्ठीयां पाईयै ओदे कपड़े बंडी लेते,
\v 36 ते उत्थें बैठीयै ओसदा पैरा देना लगे।
\v 37 ते ओदी कसुरबार चिट्ठी ओदे सिरे दे उपर लाई, के “ए यहूदीयें दा राजा यीशु ऐ।”
\v 38 ओस बेलै ओदे कन्ने दो डाकू एक सज्जे ते एक खबे, सूलीयें उपर चाढ़ी दिते।
\v 39 ते औने-जाने आले मुण्डी लाई-लाई ओदी निंदाया करदे हे,
\v 40 ते ए आखदे हे, “ए मंदर गी टाने आले ते त्रिये धयाडै च बनाने आले, अपने आप गी तां बचा! जेकर तुं परमेसर दा पुत्तर ऐं तां सूली उपरा थलै उतरी आ।”
\v 41 इसै चाली प्रधान याजकें बी शास्त्रियें ते प्राचीन दे समेत ए बोलदे ओई ओसदा मज़ाक करदे हे,
\v 42 “एसनें दुए गी बचाया, ते अपने आप गी नेई बचाई सकदा। ए तां इस्राएल दा राजा ऐ। हूंन सूली उपरा थल्लै उतरी आ तां पी अस ओस उपर बश्वास करचै।
\v 43 ओसने पर्मेसरे दा बश्वास रखा ऐ; जेकर ओ एस गी चांदा ऐ, तां हूंन इसी शुड़ाई लै, किके एसनें गलाया हा, आऊँ परमेसर दा पुत्तर ऐं।”
\v 44 इसै चाली डाकू बी जेड़े ओदे कन्ने सूलीयें उपर चाढ़े गेदे हे, ओदी निंदाया करदे हे।
\s यीशु दा प्राण छुडनां
\p
\v 45 दोपैरी कोलां लेईयै त्रिये पैर तकर ओस सारे देशै च न्हेरा छाए दा रिया।
\v 46 त्रिये पैर दे कोल यीशु ने बड़ी बाज कन्ने करलाईयै आखया, “एली, एली, लमा शबक्तनी?” मतलब “ए मेरे परमेसर, ए मेरे परमेसर, तो मिगी कि शुड़ी दिता?”
\v 47 जेड़े उत्थें खडोते दे हे, उंदे बिचा कन्ने ए सुनीयै आखया, “ए तां एलिय्याह गी पुकारा दा ऐ।”
\v 48 उंदे बिचा एक फोरन दौड़या, ते ओसने पानी चुसनें आला गुछा लेईयै सिरके च डोबया, ते सरकंडे उपर रखियै यीशु दे मुंह च चुसनें आसतै दिता।
\v 49 बाकीयें आखया, “बलगी जाओ, दिखो एलिय्याह उसी बचाने गी ओंदा यां नेई।”
\v 50 ओस बेलै यीशु ने बड़ी बाज च करलाईयै अपने प्राण शुड़ी दिते।
\v 51 उसै बेलै, मंदर दा परदा उपरा लेईयै थलै तकर फटियै दो टुकड़े ओई गीया; ते तरती उपर भुंचल ओई गीया ते चटानां तेड़की गेईयां,
\v 52 ते कबरां खुली गेईयां, ते मरे दे पवित्र लोकें दी मती सारी लाशां जिंदीयां ओई गेईयां,
\v 53 ते ओदे जिंदे ओनें दे बाद ओ कबरें बिचा निकलियै पवित्र शैर च ते मतें गी लबे।
\v 54 ओस बेलै सूबेदार ते जेड़े ओदे कन्ने यीशु दा पैरा दया करदे हे, भुंचल ते जे केश ओया हा उसी दिखियै बड़े गै डरी गै ते आखया, “सचमुच ए परमेसर दा पुत्तर हा!”
\v 55 उत्थें मतीयां सारीयां जनांनीयां जेड़ीयां गलील जिले थमां यीशु दी सेवा करदे ओई ओदे कन्ने आए दियां, दूर दा दिखै करदीयां हां।
\v 56 उंदे च मरियम मगदलीनी, ते याकूब ते योसेस दी मां मरियम, ते जब्दी दे पुत्रें दी माऊरीं थीयां।
\s यीशु दा दफनाया जाना
\p
\v 57 जेसलै शाम ओई तां युसूफ नां दा अरिमतिया दा एक अमीर मानु, जेड़ा अप्पू गै यीशु दा चेला हा, आया।
\v 58 ओसने पिलातुस दे कोल जाईयै यीशु दी लाश मंगी। ओसदे मन्ग्नें उपर पिलातुस ने यीशु दी लाश देई देने दा उक्म दिता।
\v 59 युसूफ ने लाश गी लेईयै, उसी चिट्टी चादर बेच लपेटया,
\v 60 ते उसी अपनी नमी कबरें च रखया, जेड़ी ओसने चट्टान च कढाई दी ही, ते कब्र दे दरबाजे उपर बड़ा पत्थर परतियै चली गीया।
\v 61 मरियम मगदलीनी ते दुई मरियम उत्थें कब्र दे सामनें गै बैठी हियां।
\s यीशु दी कब्र उपर पैरा
\p
\v 62 दुए देन जेड़ा तयारी दे बाद दा धयाडा हा, प्रधान याजकें ते फरीसियें पिलातुस दे कोल उसी मिलीयै आखया,
\v 63 “ए महाराज, असेंगी याद ऐ के ओस चुठे ने जेसलै ओ ज़िंदा हा, गलाया हा, आऊँ त्रैं धयाडें बाद जिंदा ओई जागा।
\v 64 खीरी च असेंगी उक्म दे के त्रिये देन तकर कब्र दी रख्या कित्ती जा, ऐसा नेई उवै के ओदे चेलें आईयै उसी चारीयै लेई जांन ते लोकें कन्ने आखना लगन, ओ मरें बिचा जिंदा ओई गेदा ऐ। ओस बेलै पिछला तोखा पैले थमां बी पैड़ा ओग।”
\v 65 पिलातुस ने उन्दे कन्ने आखया, “थुआड़े कोल पैरेदार तां ऐन। जाओ, अपनी समझ दे मताबक सख्ती कन्ने रख्या करो।”
\v 66 खीरी च ओ पैरेंदारें गी कन्ने लेईयै गे, ते पत्थर उपर मोहर लाईयै कब्र दी रख्या कित्ती।
\c 28
\s यीशु दा जिन्दा ओना
\p
\v 1 बसां दे धयाडें दे बाद हफ्ते दे पैले देन बड़ा पैर ओदे गै मरियम मगदलीनी ते दुई मरियम कब्र गी दिखने गी आईयां।
\v 2 ओस बेलै एक, बड़ा भुंचल ओया, किके परमेसर दा एक दूत सोर्ग थमां उतरया ते कोल आईयै ओसने पत्थर गी रुलकाई दिता, ते ओदे उपर बैठी गीया।
\v 3 ओसदा रूप बिजली आला लेखा ते ओसदा कपड़ा पाले आला लेखा चिट्टा हा।
\v 4 ओदे डर कन्ने पैरेदार कम्बी उठे, ते मुड़दे आला लेखा ओई गै।
\v 5 सोर्गदूत ने जनांनीयें गी आखया, “मत डरो, आऊँ जांनना ऐं के तोस यीशु गी जेड़ा सूली उपर चढ़ाया गीया हा तुपा करदीयां ओ।
\v 6 ओ इत्थैं नेईयैं, पर अपने वचन दे मताबक जिन्दा ओई गेदा ऐ। आओ, ए जगह दिखो, जिथें प्रभु रखे दा हा,
\v 7 ते तौलै गै जाईयै ओदे चेलें गी आखो, के ओ मुड़दां बिचा ज़िंदा ओई गेदा ऐ, ते दिखो ओ थुआड़े थमां पैलैं गलील जिले गी जंदा ऐ, उत्थें तोस ओसदा दर्शन पागे! दिखो, मैं तुसेंगी आखी दिता।”
\p
\v 8 ओ डर ते बड़ी खुशी कन्ने कब्र कोलां तौलै गै बापस आईयै ओदे चेलें गी खबर देने आसतै दौड़ी गेईयां।
\s जनांनीयें गी यीशु दा दर्शन
\p
\v 9 ओस बेलै यीशु उनेंगी लबया। ते उनेंगी आखया, “खुशी कन्ने रवो” ते उनै कोल आईयै ते ओदे पैर पकड़ीयै उसी मत्था टेकया।
\v 10 ओस बेलै यीशु ने उनेंगी आखया, “मत डरो; मेरे सारें चलेयां गी जाईयै आखो के गलील जिले गी चली जांन, उत्थें ओ मिगी दिखघंन।”
\s पैरेंदारें दी तल्ला
\p
\v 11 ओ जा गै करादीहीयां के पैरेदारें बिचा कीने गै शैर च आईयै पूरा हाल प्रधान याजकें कन्ने सनाई दिता।
\v 12 ओस बेलै उनै प्राचीन कन्ने किट्ठे ओईयै सलहा कित्ती ते सपाईयें गी बड़ा चांदी देईयै आखया,
\v 13 “उनै सपाईयें गी आखयो के, राती अस जेसलै सुते दे हे, तां ओदे चेलें उसी चुराई लेई गै।
\v 14 ते जेकर ए गल्ल पिलातुस दे कन्ने तकर पुजग के तोस सेई गेदे हे, तां अस उसी बोलिऐ समझाई लैगे ते तुसेंगी खतरा थमां बचाई लैगे।”
\v 15 खीरी च उनै पैसे लेईयै जियां उनेंगी सखाए दा हा, उय्यां गै कित्ता। ते ए गल्ल अज्ज तकर यहूदीयें च बड़ी मशूर ऐ।
\s चेलें गी दर्शन ते ऐन्त उक्म
\p
\v 16 ते जारां चेलें गलील जिले च ओस पाड़ उपर गै, जेसदे बारै च यीशु ने उनेंगी आखे दा हा।
\v 17 ते उनै ओदे दर्शन पाईयै ओदे अगें मत्था टेकया, पर कुसे-कुसे गी शक ओया के ओ जिन्दा ओया ए।
\v 18 यीशु ने उंदे कोल आईयै आखया, “सोर्ग ते तरती दा सारा अख्त्यार मिकी दिते दा ऐ।
\v 19 एसकरी तोस जाईयै; सारें जाती दे लोकें गी मेरा चेला बनाओ; ते उनेंगी प्यो, ते पुत्तर, ते पवित्र आत्मा दे नां कन्ने पवित्रशनांन दियो,
\v 20 ते उनेंगी सब गल्लां जेड़ीयां मैं तुसेंगी उक्म दित्ता ऐ, मनना सखाओ ते दिखो, आऊँ दुनिया दे खीरी तकर मेशा थुआड़े कन्ने ऐं।”
